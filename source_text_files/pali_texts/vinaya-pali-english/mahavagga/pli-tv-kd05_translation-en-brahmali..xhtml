<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Cammakkhandhaka - The chapter on skins </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">pli-tv-kd5_root-pli-ms.j. Cammakkhandhaka - The chapter on skins </span></h3>
<p class="p3"><span class="t4"/></p>
<p class="p3"><span class="t1"> </span></p>
<p class="p3"><span class="t5">1. Soṇakoḷivisavatthu</span></p>
<p class="p3">1. The account of Soṇa Koḷivisa </p>
<p class="p3"><span class="t1"> </span></p>
<p class="p3"><span class="t5">Tena samayena buddho bhagavā rājagahe viharati gijjhakūṭe pabbate.</span></p>
<p class="p3">At one time the Buddha was staying at Rājagaha on the Vulture Peak. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena rājā māgadho seniyo bimbisāro asītiyā gāmasahassesu issariyādhipaccaṁ rajjaṁ kāreti.</span></p>
<p class="p3">At that time King Seniya Bimbisāra of Magadha ruled over eighty thousand villages. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena campāyaṁ soṇo nāma koḷiviso seṭṭhiputto sukhumālo hoti.</span></p>
<p class="p3">And at Campā there was a wealthy merchant who had a son called Soṇa Koḷivisa. He had been raised in great comfort </p>
<p class="p3"><span class="t1"> </span></p>
<p class="p3"><span class="t5">Tassa pādatalesu lomāni jātāni honti.</span></p>
<p class="p3">and even had hairs growing on the soles of his feet. </p>
<p class="p3"><span class="t1"> </span></p>
<p class="p3"><span class="t5">Atha kho rājā māgadho seniyo bimbisāro tāni asīti gāmikasahassāni sannipātāpetvā kenacideva karaṇīyena soṇassa koḷivisassa santike dūtaṁ pāhesi—</span></p>
<p class="p3">On one occasion, because of some business, King Bimbisāra had the chiefs of those eighty thousand villages gathered. He then sent a message to Soṇa, </p>
<p class="p3"><span class="t1"> </span></p>
<p class="p3"><span class="t5">“āgacchatu soṇo, icchāmi soṇassa āgatan”ti.</span></p>
<p class="p3">asking him to come. </p>
<p class="p3"><span class="t1"> </span></p>
<p class="p3"><span class="t5">Atha kho soṇassa koḷivisassa mātāpitaro soṇaṁ koḷivisaṁ etadavocuṁ—</span></p>
<p class="p3">Soṇa’s parents said, </p>
<p class="p3"><span class="t1"> </span></p>
<p class="p3"><span class="t5">“rājā te, tāta soṇa, pāde dakkhitukāmo.</span></p>
<p class="p3">“Soṇa, the king wishes to see your feet, </p>
<p class="p3"><span class="t1"> </span></p>
<p class="p3"><span class="t5">Mā kho tvaṁ, tāta soṇa, yena rājā tena pāde abhippasāreyyāsi.</span></p>
<p class="p3">but don’t point your feet at the King. </p>
<p class="p3"><span class="t1"> </span></p>
<p class="p3"><span class="t5">Rañño purato pallaṅkena nisīda.</span></p>
<p class="p3">If you just sit down cross-legged in front of the King, </p>
<p class="p3"><span class="t1"> </span></p>
<p class="p3"><span class="t5">Nisinnassa te rājā pāde dakkhissatī”ti.</span></p>
<p class="p3">he’ll be able to see them.” </p>
<p class="p3"><span class="t1"> </span></p>
<p class="p3"><span class="t5">Atha kho soṇaṁ koḷivisaṁ sivikāya ānesuṁ.</span></p>
<p class="p3">And they sent him away on a palanquin. </p>
<p class="p3"><span class="t1"> </span></p>
<p class="p3"><span class="t5">Atha kho soṇo koḷiviso yena rājā māgadho seniyo bimbisāro tenupasaṅkami, upasaṅkamitvā rājānaṁ māgadhaṁ seniyaṁ bimbisāraṁ abhivādetvā rañño purato pallaṅkena nisīdi.</span></p>
<p class="p3">Soṇa then went to King Bimbisāra, bowed, and sat down cross-legged in front of him. </p>
<p class="p3"><span class="t1"> </span></p>
<p class="p3"><span class="t5">Addasā kho rājā māgadho seniyo bimbisāro soṇassa koḷivisassa pādatalesu lomāni jātāni.</span></p>
<p class="p3">And the King saw the hairs growing on the soles of his feet. </p>
<p class="p3"><span class="t1"> </span></p>
<p class="p3"><span class="t5">Atha kho rājā māgadho seniyo bimbisāro tāni asīti gāmikasahassāni diṭṭhadhammike atthe anusāsitvā uyyojesi—</span></p>
<p class="p3">Then, after instructing those eighty thousand chiefs in worldly matters, the King dismissed them, saying, </p>
<p class="p3"><span class="t1"> </span></p>
<p class="p3"><span class="t5">“tumhe khvattha, bhaṇe, mayā diṭṭhadhammike atthe anusāsitā;</span></p>
<p class="p3">“I’ve instructed you in worldly matters. </p>
<p class="p3"><span class="t1"> </span></p>
<p class="p3"><span class="t5">gacchatha, taṁ bhagavantaṁ payirupāsatha;</span></p>
<p class="p3">Now go and visit the Buddha. </p>
<p class="p3"><span class="t1"> </span></p>
<p class="p3"><span class="t5">so no bhagavā samparāyike atthe anusāsissatī”ti.</span></p>
<p class="p3">He will instruct us about the afterlife.” </p>
<p class="p3"><span class="t1"> </span></p>
<p class="p3"><span class="t5">Atha kho tāni asīti gāmikasahassāni yena gijjhakūṭo pabbato tenupasaṅkamiṁsu.</span></p>
<p class="p3">Those eighty thousand chiefs then went to the Vulture Peak. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā sāgato bhagavato upaṭṭhāko hoti.</span></p>
<p class="p3">There they approached Venerable Sāgata, who at that time was the Buddha’s attendant. </p>
<p class="p3"><span class="t1"> </span></p>
<p class="p3"><span class="t5">Atha kho tāni asīti gāmikasahassāni yenāyasmā sāgato tenupasaṅkamiṁsu, upasaṅkamitvā āyasmantaṁ sāgataṁ etadavocuṁ—</span></p>
<p class="p3">And they said to him, </p>
<p class="p3"><span class="t1"> </span></p>
<p class="p3"><span class="t5">“imāni, bhante, asīti gāmikasahassāni idhūpasaṅkantāni bhagavantaṁ dassanāya;</span></p>
<p class="p3">“Venerable, these eighty thousand chiefs have come to visit the Buddha. </p>
<p class="p3"><span class="t1"> </span></p>
<p class="p3"><span class="t5">sādhu mayaṁ, bhante, labheyyāma bhagavantaṁ dassanāyā”ti.</span></p>
<p class="p3">May we please see him.” </p>
<p class="p3"><span class="t1"> </span></p>
<p class="p3"><span class="t5">“Tena hi tumhe āyasmanto muhuttaṁ idheva tāva hotha, yāvāhaṁ bhagavantaṁ paṭivedemī”ti.</span></p>
<p class="p3">“Well then, please wait here for a moment, while I announce you to the Buddha.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā sāgato tesaṁ asītiyā gāmikasahassānaṁ purato pekkhamānānaṁ pāṭikāya nimujjitvā bhagavato purato ummujjitvā bhagavantaṁ etadavoca—</span></p>
<p class="p3">Then, while those eighty thousand chiefs were watching, he sunk into the stone slab he was standing on and emerged in front of the Buddha. And he said to the Buddha, </p>
<p class="p3"><span class="t1"> </span></p>
<p class="p3"><span class="t5">“imāni, bhante, asīti gāmikasahassāni idhūpasaṅkantāni bhagavantaṁ dassanāya;</span></p>
<p class="p3">“Venerable Sir, eighty thousand chiefs have come to visit you. </p>
<p class="p3"><span class="t1"> </span></p>
<p class="p3"><span class="t5">yassadāni, bhante, bhagavā kālaṁ maññatī”ti.</span></p>
<p class="p3">Please do whatever is convenient.” </p>
<p class="p3"><span class="t1"> </span></p>
<p class="p3"><span class="t5">“Tena hi tvaṁ, sāgata, vihārapacchāyāyaṁ āsanaṁ paññapehī”ti.</span></p>
<p class="p3">“Well then, Sāgata, please prepare a seat in the shade of the dwelling.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti</span></p>
<p class="p3">“Yes.” </p>
<p class="p3"><span class="t1"> </span></p>
<p class="p3"><span class="t5">kho āyasmā sāgato bhagavato paṭissuṇitvā pīṭhaṁ gahetvā bhagavato purato nimujjitvā tesaṁ asītiyā gāmikasahassānaṁ purato pekkhamānānaṁ pāṭikāya ummujjitvā vihārapacchāyāyaṁ āsanaṁ paññapeti.</span></p>
<p class="p3">He took a stool, sunk down in front of the Buddha, and as those eighty thousand chiefs were watching, he once more emerged from that stone slab. He then prepared a seat in the shade of the dwelling, </p>
<p class="p3"><span class="t1"> </span></p>
<p class="p3"><span class="t5">Atha kho bhagavā vihārā nikkhamitvā vihārapacchāyāyaṁ paññatte āsane nisīdi.</span></p>
<p class="p3">and the Buddha came out and sat down. </p>
<p class="p3"><span class="t1"> </span></p>
<p class="p3"><span class="t5">Atha kho tāni asīti gāmikasahassāni yena bhagavā tenupasaṅkamiṁsu, upasaṅkamitvā bhagavantaṁ abhivādetvā ekamantaṁ nisīdiṁsu.</span></p>
<p class="p3">Those eighty thousand chiefs approached the Buddha, bowed, and sat down. </p>
<p class="p3"><span class="t1"> </span></p>
<p class="p3"><span class="t5">Atha kho tāni asīti gāmikasahassāni āyasmantaṁyeva sāgataṁ samannāharanti, no tathā bhagavantaṁ.</span></p>
<p class="p3">But they were preoccupied with Sāgata, not with the Buddha. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā tesaṁ asītiyā gāmikasahassānaṁ cetasā cetoparivitakkamaññāya āyasmantaṁ sāgataṁ āmantesi—</span></p>
<p class="p3">After reading the minds of those eighty thousand chiefs, the Buddha said to Sāgata, </p>
<p class="p3"><span class="t1"> </span></p>
<p class="p3"><span class="t5">“tena hi tvaṁ, sāgata, bhiyyoso mattāya uttari manussadhammaṁ iddhipāṭihāriyaṁ dassehī”ti.</span></p>
<p class="p3">“Well then, Sāgata, show us more superhuman abilities, more wonders of supernormal power.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho āyasmā sāgato bhagavato paṭissuṇitvā vehāsaṁ abbhuggantvā ākāse antalikkhe caṅkamatipi, tiṭṭhatipi, nisīdatipi, seyyampi kappeti, dhūmāyatipi pajjalatipi, antaradhāyatipi.</span></p>
<p class="p3">Saying, “Yes, Sir,” he rose up into the air, walked back and forth in space, and he stood, sat down, and lay down there. He emitted smoke and fire, and then disappeared. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā sāgato ākāse antalikkhe anekavihitaṁ uttari manussadhammaṁ iddhipāṭihāriyaṁ dassetvā bhagavato pādesu sirasā nipatitvā bhagavantaṁ etadavoca—</span></p>
<p class="p3">After this display of supernormal powers, he bowed down at the feet of the Buddha, and said, </p>
<p class="p3"><span class="t1"> </span></p>
<p class="p3"><span class="t5">“satthā me, bhante, bhagavā;</span></p>
<p class="p3">“Venerable Sir, you’re my teacher; </p>
<p class="p3"><span class="t1"> </span></p>
<p class="p3"><span class="t5">sāvakohamasmi.</span></p>
<p class="p3">I’m your disciple.” </p>
<p class="p3"><span class="t1"> </span></p>
<p class="p3"><span class="t5">Satthā me, bhante, bhagavā;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">sāvakohamasmī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho tāni asīti gāmikasahassāni “acchariyaṁ vata bho, abbhutaṁ vata bho.</span></p>
<p class="p3">Those eighty thousand chiefs thought, “It’s astonishing and amazing </p>
<p class="p3"><span class="t1"> </span></p>
<p class="p3"><span class="t5">Sāvakopi nāma evaṁ mahiddhiko bhavissati, evaṁ mahānubhāvo, aho nūna satthā”ti bhagavantaṁyeva samannāharanti, no tathā āyasmantaṁ sāgataṁ.</span></p>
<p class="p3">that even a disciple should be so powerful and mighty. Imagine what the teacher must be like!” And now they paid attention to the Buddha, not to Sāgata. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā tesaṁ asītiyā gāmikasahassānaṁ cetasā cetoparivitakkamaññāya anupubbiṁ kathaṁ kathesi, seyyathidaṁ—</span></p>
<p class="p3">Having read their minds, the Buddha gave those eighty thousand chiefs a progressive talk—</p>
<p class="p3"><span class="t1"> </span></p>
<p class="p3"><span class="t5">dānakathaṁ sīlakathaṁ saggakathaṁ, kāmānaṁ ādīnavaṁ okāraṁ saṅkilesaṁ, nekkhamme ānisaṁsaṁ pakāsesi.</span></p>
<p class="p3">on generosity, morality, and heaven; on the danger, degradation, and defilement of worldly pleasures; and he revealed the benefits of renunciation. </p>
<p class="p3"><span class="t1"> </span></p>
<p class="p3"><span class="t5">Yadā te bhagavā aññāsi kallacitte, muducitte, vinīvaraṇacitte, udaggacitte, pasannacitte, atha yā buddhānaṁ sāmukkaṁsikā dhammadesanā, taṁ pakāsesi—</span></p>
<p class="p3">When the Buddha knew that their minds were ready, supple, without hindrances, joyful, and confident, he revealed the teaching unique to the Buddhas: </p>
<p class="p3"><span class="t1"> </span></p>
<p class="p3"><span class="t5">dukkhaṁ, samudayaṁ, nirodhaṁ, maggaṁ.</span></p>
<p class="p3">suffering, its origin, its end, and the path. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma suddhaṁ vatthaṁ apagatakāḷakaṁ sammadeva rajanaṁ paṭiggaṇheyya;</span></p>
<p class="p3">And just as a clean and stainless cloth absorbs dye properly, </p>
<p class="p3"><span class="t1"> </span></p>
<p class="p3"><span class="t5">evamevaṁ tesaṁ asītiyā gāmikasahassānaṁ tasmiṁyeva āsane virajaṁ vītamalaṁ dhammacakkhuṁ udapādi—</span></p>
<p class="p3">so too, while they were sitting right there, those eighty thousand chiefs experienced the stainless vision of the Truth: </p>
<p class="p3"><span class="t1"> </span></p>
<p class="p3"><span class="t5">“yaṁ kiñci samudayadhammaṁ sabbaṁ taṁ nirodhadhamman”ti.</span></p>
<p class="p3">“Anything that has a beginning has an end.” </p>
<p class="p3"><span class="t1"> </span></p>
<p class="p3"><span class="t5">Te diṭṭhadhammā pattadhammā viditadhammā pariyogāḷhadhammā tiṇṇavicikicchā vigatakathaṅkathā vesārajjappattā aparappaccayā satthusāsane bhagavantaṁ etadavocuṁ—</span></p>
<p class="p3">They had seen the Truth, had reached, understood, and penetrated it. They had gone beyond doubt and uncertainty, had attained to confidence, and had become independent of others in the Teacher’s instruction. They then said to the Buddha, </p>
<p class="p3"><span class="t1"> </span></p>
<p class="p3"><span class="t5">“abhikkantaṁ, bhante, abhikkantaṁ, bhante.</span></p>
<p class="p3">“Wonderful, Venerable Sir, wonderful! </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya—</span></p>
<p class="p3">Just as one might set upright what had been overturned, or reveal what was hidden, or show the way to one who was lost, or bring a lamp into the darkness so that </p>
<p class="p3"><span class="t1"> </span></p>
<p class="p3"><span class="t5">‘cakkhumanto rūpāni dakkhantī’ti;</span></p>
<p class="p3">those with eyes might see what’s there—</p>
<p class="p3"><span class="t1"> </span></p>
<p class="p3"><span class="t5">evamevaṁ bhagavatā anekapariyāyena dhammo pakāsito.</span></p>
<p class="p3">just so has the Buddha made the Teaching clear in many ways. </p>
<p class="p3"><span class="t1"> </span></p>
<p class="p3"><span class="t5">Ete mayaṁ, bhante, bhagavantaṁ saraṇaṁ gacchāma.</span></p>
<p class="p3">We go for refuge to the Buddha, </p>
<p class="p3"><span class="t1"> </span></p>
<p class="p3"><span class="t5">Dhammañca, bhikkhusaṅghañca.</span></p>
<p class="p3">the Teaching, and the Sangha of monks. </p>
<p class="p3"><span class="t1"> </span></p>
<p class="p3"><span class="t5">Upāsake no bhagavā dhāretu ajjatagge pāṇupete saraṇaṁ gate”ti.</span></p>
<p class="p3">Please accept us as lay followers who have gone for refuge for life.” </p>
<p class="p3"><span class="t1"> </span></p>
<p class="p3"><span class="t5">1.1. Soṇassapabbajjā</span></p>
<p class="p3">1.1 The going forth of Soṇa Koḷivisa </p>
<p class="p3"><span class="t1"> </span></p>
<p class="p3"><span class="t5">Atha kho soṇassa koḷivisassa etadahosi—</span></p>
<p class="p3">But Soṇa thought, </p>
<p class="p3"><span class="t1"> </span></p>
<p class="p3"><span class="t5">“yathā yathā kho ahaṁ bhagavatā dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ;</span></p>
<p class="p3">“The way I understand the Buddha’s Teaching, it’s not easy for one who lives at home to lead the spiritual life perfectly complete and pure as a polished conch shell. </p>
<p class="p3"><span class="t1"> </span></p>
<p class="p3"><span class="t5">yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan”ti.</span></p>
<p class="p3">Why don’t I cut off my hair and beard, put on the ocher robes, and go forth into homelessness?” </p>
<p class="p3"><span class="t1"> </span></p>
<p class="p3"><span class="t5">Atha kho tāni asīti gāmikasahassāni bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkamiṁsu.</span></p>
<p class="p3">When those eighty-four thousand chiefs had rejoiced and expressed their appreciation for the Buddha’s teaching, they got up from their seats, bowed down, circumambulated the Buddha with their right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho soṇo koḷiviso acirapakkantesu tesu asītiyā gāmikasahassesu yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">Soon after they had left, Soṇa approached the Buddha, bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho soṇo koḷiviso bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“yathā yathāhaṁ, bhante, bhagavatā dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span></p>
<p class="p3">“Sir, the way I understand the Buddha’s Teaching, it’s not easy for one who lives at home to lead the spiritual life perfectly complete and pure as a polished conch shell. </p>
<p class="p3"><span class="t1"> </span></p>
<p class="p3"><span class="t5">Icchāmahaṁ, bhante, kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ.</span></p>
<p class="p3">I want to cut off my hair and beard, put on the ocher robes, and go forth into homelessness. </p>
<p class="p3"><span class="t1"> </span></p>
<p class="p3"><span class="t5">Pabbājetu maṁ, bhante, bhagavā”ti.</span></p>
<p class="p3">Please give me the going forth.” </p>
<p class="p3"><span class="t1"> </span></p>
<p class="p3"><span class="t5">Alattha kho soṇo koḷiviso bhagavato santike pabbajjaṁ, alattha upasampadaṁ.</span></p>
<p class="p3">And Soṇa received the going forth and the full ordination in the Buddha’s presence. </p>
<p class="p3"><span class="t1"> </span></p>
<p class="p3"><span class="t5">Acirupasampanno ca panāyasmā soṇo sītavane viharati.</span></p>
<p class="p3">Soon after his ordination, while staying in Cool Grove, </p>
<p class="p3"><span class="t1"> </span></p>
<p class="p3"><span class="t5">Tassa accāraddhavīriyassa caṅkamato pādā bhijjiṁsu.</span></p>
<p class="p3">Venerable Soṇa did walking meditation with so much energy that his feet cracked. </p>
<p class="p3"><span class="t1"> </span></p>
<p class="p3"><span class="t5">Caṅkamo lohitena phuṭo hoti, seyyathāpi gavāghātanaṁ.</span></p>
<p class="p3">His walking path was soaked in blood, as if a slaughterhouse. </p>
<p class="p3"><span class="t1"> </span></p>
<p class="p3"><span class="t5">Atha kho āyasmato soṇassa rahogatassa paṭisallīnassa evaṁ cetaso parivitakko udapādi—</span></p>
<p class="p3">Then, while he was in seclusion, he thought, </p>
<p class="p3"><span class="t1"> </span></p>
<p class="p3"><span class="t5">“ye kho keci bhagavato sāvakā āraddhavīriyā viharanti, ahaṁ tesaṁ aññataro.</span></p>
<p class="p3">“I’m one of the Buddha’s energetic disciples, </p>
<p class="p3"><span class="t1"> </span></p>
<p class="p3"><span class="t5">Atha ca pana me nānupādāya āsavehi cittaṁ vimuccati.</span></p>
<p class="p3">yet my mind isn’t freed from the corruptions through letting go. </p>
<p class="p3"><span class="t1"> </span></p>
<p class="p3"><span class="t5">Saṁvijjanti kho pana me kule bhogā;</span></p>
<p class="p3">But my family is wealthy. </p>
<p class="p3"><span class="t1"> </span></p>
<p class="p3"><span class="t5">sakkā bhoge ca bhuñjituṁ, puññāni ca kātuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yannūnāhaṁ hīnāyāvattitvā bhoge ca bhuñjeyyaṁ, puññāni ca kareyyan”ti.</span></p>
<p class="p3">Why don’t I return to the lower life, enjoy wealth, and make merit?” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āyasmato soṇassa cetasā cetoparivitakkamaññāya—</span></p>
<p class="p3">Just then the Buddha read Soṇa’s mind. </p>
<p class="p3"><span class="t1"> </span></p>
<p class="p3"><span class="t5">seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—gijjhakūṭe pabbate antarahito sītavane pāturahosi.</span></p>
<p class="p3">And, as a strong man might bend or stretch his arm, so the Buddha disappeared from the Vulture Peak and appeared in Cool Grove. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sambahulehi bhikkhūhi saddhiṁ senāsanacārikaṁ āhiṇḍanto yenāyasmato soṇassa caṅkamo tenupasaṅkami.</span></p>
<p class="p3">Soon afterwards as the Buddha and a number of monks were walking about the dwellings, they came to Soṇa’s walking-meditation path. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā āyasmato soṇassa caṅkamaṁ lohitena phuṭaṁ, disvāna bhikkhū āmantesi—</span></p>
<p class="p3">The Buddha looked at it and asked the monks, </p>
<p class="p3"><span class="t1"> </span></p>
<p class="p3"><span class="t5">“kassa nvāyaṁ, bhikkhave, caṅkamo lohitena phuṭo, seyyathāpi gavāghātanan”ti?</span></p>
<p class="p3">“Whose walking path is this? It’s soaked in blood, as if a slaughterhouse.” </p>
<p class="p3"><span class="t1"> </span></p>
<p class="p3"><span class="t5">“Āyasmato, bhante, soṇassa accāraddhavīriyassa caṅkamato pādā bhijjiṁsu.</span></p>
<p class="p3">And they told him what had happened. </p>
<p class="p3"><span class="t1"> </span></p>
<p class="p3"><span class="t5">Tassāyaṁ caṅkamo lohitena phuṭo, seyyathāpi gavāghātanan”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho bhagavā yenāyasmato soṇassa vihāro tenupasaṅkami, upasaṅkamitvā paññatte āsane nisīdi.</span></p>
<p class="p3">The Buddha then went up to Soṇa’s dwelling and sat down on the prepared seat. </p>
<p class="p3"><span class="t1"> </span></p>
<p class="p3"><span class="t5">Āyasmāpi kho soṇo bhagavantaṁ abhivādetvā ekamantaṁ nisīdi.</span></p>
<p class="p3">Soṇa bowed and sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho āyasmantaṁ soṇaṁ bhagavā etadavoca—</span></p>
<p class="p3">and the Buddha said to him, </p>
<p class="p3"><span class="t1"> </span></p>
<p class="p3"><span class="t5">“nanu te, soṇa, rahogatassa paṭisallīnassa evaṁ cetaso parivitakko udapādi—</span></p>
<p class="p3">“Soṇa, when you were in seclusion, didn’t you think, </p>
<p class="p3"><span class="t1"> </span></p>
<p class="p3"><span class="t5">‘ye kho keci bhagavato sāvakā āraddhavīriyā viharanti, ahaṁ tesaṁ aññataro.</span></p>
<p class="p3">ʻI’m one of the Buddha’s energetic disciples, </p>
<p class="p3"><span class="t1"> </span></p>
<p class="p3"><span class="t5">Atha ca pana me nānupādāya āsavehi cittaṁ vimuccati.</span></p>
<p class="p3">yet my mind isn’t freed from the corruptions through letting go. </p>
<p class="p3"><span class="t1"> </span></p>
<p class="p3"><span class="t5">Saṁvijjanti kho pana me kule bhogā;</span></p>
<p class="p3">But my family is wealthy. </p>
<p class="p3"><span class="t1"> </span></p>
<p class="p3"><span class="t5">sakkā bhoge ca bhuñjituṁ, puññāni ca kātuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yannūnāhaṁ hīnāyāvattitvā bhoge ca bhuñjeyyaṁ, puññāni ca kareyyan’”ti?</span></p>
<p class="p3">Why don’t I return to the lower life, enjoy wealth, and make merit’?” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti.</span></p>
<p class="p3">“Yes, Sir.” </p>
<p class="p3"><span class="t1"> </span></p>
<p class="p3"><span class="t5">“Taṁ kiṁ maññasi, soṇa, kusalo tvaṁ pubbe agārikabhūto vīṇāya tantissare”ti?</span></p>
<p class="p3">“Think about it, Soṇa. When you were previously a householder, weren’t you a skilled lute player?” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti.</span></p>
<p class="p3">“Yes.” </p>
<p class="p3"><span class="t1"> </span></p>
<p class="p3"><span class="t5">“Taṁ kiṁ maññasi, soṇa, yadā te vīṇāya tantiyo accāyatā honti, api nu te vīṇā tasmiṁ samaye saravatī vā hoti, kammaññā vā”ti?</span></p>
<p class="p3">“When the strings were too tight, was the lute melodious and easy to play?” </p>
<p class="p3"><span class="t1"> </span></p>
<p class="p3"><span class="t5">“No hetaṁ, bhante”ti.</span></p>
<p class="p3">“No.” </p>
<p class="p3"><span class="t1"> </span></p>
<p class="p3"><span class="t5">“Taṁ kiṁ maññasi, soṇa, yadā te vīṇāya tantiyo atisithilā honti, api nu te vīṇā tasmiṁ samaye saravatī vā hoti, kammaññā vā”ti?</span></p>
<p class="p3">“When the strings were too loose, was the lute melodious and easy to play?” </p>
<p class="p3"><span class="t1"> </span></p>
<p class="p3"><span class="t5">“No hetaṁ, bhante”ti.</span></p>
<p class="p3">“No.” </p>
<p class="p3"><span class="t1"> </span></p>
<p class="p3"><span class="t5">“Taṁ kiṁ maññasi, soṇa, yadā te vīṇāya tantiyo neva accāyatā honti nātisithilā, same guṇe patiṭṭhitā, api nu te vīṇā tasmiṁ samaye saravatī vā hoti, kammaññā vā”ti?</span></p>
<p class="p3">“But when the strings were neither too tight nor too loose, but set to a balanced tension, was the lute then melodious and easy to play?” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti.</span></p>
<p class="p3">“Yes.” </p>
<p class="p3"><span class="t1"> </span></p>
<p class="p3"><span class="t5">“Evameva kho, soṇa, accāraddhavīriyaṁ uddhaccāya saṁvattati, atilīnavīriyaṁ kosajjāya saṁvattati.</span></p>
<p class="p3">“Just so, Soṇa, too much energy leads to restlessness and too little to laziness. </p>
<p class="p3"><span class="t1"> </span></p>
<p class="p3"><span class="t5">Tasmātiha tvaṁ, soṇa, vīriyasamataṁ adhiṭṭhaha, indriyānañca samataṁ paṭivijjha, tattha ca nimittaṁ gaṇhāhī”ti.</span></p>
<p class="p3">So exert a balanced energy and discover an evenness of the spiritual faculties. And that is where you should take up the meditation object.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho āyasmā soṇo bhagavato paccassosi.</span></p>
<p class="p3">“Yes, Sir.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āyasmantaṁ soṇaṁ iminā ovādena ovaditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—sītavane āyasmato soṇassa sammukhe antarahito gijjhakūṭe pabbate pāturahosi.</span></p>
<p class="p3">Then, as a strong man might bend or stretch his arm, so too the Buddha disappeared from the presence of Soṇa in Cool Grove and appeared on the Vulture Peak. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā soṇo aparena samayena vīriyasamataṁ adhiṭṭhāsi, indriyānañca samataṁ paṭivijjhi, tattha ca nimittaṁ aggahesi.</span></p>
<p class="p3">After some time, Soṇa exerted a balanced energy, discovered an evenness of the spiritual faculties, and that is where he took up his meditation object. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā soṇo, eko vūpakaṭṭho appamatto ātāpī pahitatto viharanto, na cirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi.</span></p>
<p class="p3">He then stayed by himself, secluded, heedful, energetic, and diligent. And in this very life, he soon realized with his own insight the supreme goal of the spiritual life for which people from good families rightly go forth into homelessness. </p>
<p class="p3"><span class="t1"> </span></p>
<p class="p3"><span class="t5">“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abhiññāsi.</span></p>
<p class="p3">He understood that birth had come to an end, that the spiritual life had been fulfilled, that the job had been done, that there was no further state of existence. </p>
<p class="p3"><span class="t1"> </span></p>
<p class="p3"><span class="t5">Aññataro ca panāyasmā soṇo arahataṁ ahosi.</span></p>
<p class="p3">And Venerable Soṇa became one of the perfected ones. </p>
<p class="p3"><span class="t1"> </span></p>
<p class="p3"><span class="t5">Atha kho āyasmato soṇassa arahattappattassa etadahosi—</span></p>
<p class="p3">After attaining perfection, Soṇa thought, </p>
<p class="p3"><span class="t1"> </span></p>
<p class="p3"><span class="t5">“yannūnāhaṁ bhagavato santike aññaṁ byākareyyan”ti.</span></p>
<p class="p3">“Why don’t I declare perfect insight in the presence of the Buddha?” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā soṇo yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">He then went to the Buddha, bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho āyasmā soṇo bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“yo so, bhante, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto, so chaṭṭhānāni adhimutto hoti—</span></p>
<p class="p3">“Venerable Sir, a monk who is a perfected one—who has ended the corruptions, lived the spiritual life, done the job, put down the burden, realized the true goal, cut the bond to existence, gained release by right insight—he is committed to six things: </p>
<p class="p3"><span class="t1"> </span></p>
<p class="p3"><span class="t5">nekkhammādhimutto hoti, pavivekādhimutto hoti, abyāpajjādhimutto hoti, upādānakkhayādhimutto hoti, taṇhakkhayādhimutto hoti, asammohādhimutto hoti.</span></p>
<p class="p3">to renunciation, seclusion, harmlessness, the end of grasping, the end of craving, and non-confusion. </p>
<p class="p3"><span class="t1"> </span></p>
<p class="p3"><span class="t5">Siyā kho pana, bhante, idhekaccassa āyasmato evamassa—</span></p>
<p class="p3">Some venerable here might think, </p>
<p class="p3"><span class="t1"> </span></p>
<p class="p3"><span class="t5">‘kevalaṁ saddhāmattakaṁ nūna ayamāyasmā nissāya nekkhammādhimutto’ti, na kho panetaṁ, bhante, evaṁ daṭṭhabbaṁ.</span></p>
<p class="p3">ʻNo doubt this venerable is committed to renunciation because of confidence.’ But this is the wrong way to look at it. </p>
<p class="p3"><span class="t1"> </span></p>
<p class="p3"><span class="t5">Khīṇāsavo, bhante, bhikkhu, vusitavā, katakaraṇīyo, karaṇīyamattānaṁ asamanupassanto katassa vā paṭicayaṁ khayā rāgassa vītarāgattā nekkhammādhimutto hoti, khayā dosassa vītadosattā nekkhammādhimutto hoti, khayā mohassa vītamohattā nekkhammādhimutto hoti.</span></p>
<p class="p3">The monk who has ended the corruptions, who has lived the spiritual life and done the job, doesn’t see anything to be done in himself or anything to be added to what has already been done. He is committed to renunciation because of the ending of sensual desire, because he is without sensual desire. He is committed to renunciation because of the ending of ill will, because he is without ill will. He is committed to renunciation because of the ending of confusion, because he is without confusion. </p>
<p class="p3"><span class="t1"> </span></p>
<p class="p3"><span class="t5">Siyā kho pana, bhante, idhekaccassa āyasmato evamassa—</span></p>
<p class="p3">Some venerable here might think, </p>
<p class="p3"><span class="t1"> </span></p>
<p class="p3"><span class="t5">‘lābhasakkārasilokaṁ nūna ayamāyasmā nikāmayamāno pavivekādhimutto’ti.</span></p>
<p class="p3">ʻNo doubt this venerable is committed to seclusion because he desires gain, honor, and fame.’ </p>
<p class="p3"><span class="t1"> </span></p>
<p class="p3"><span class="t5">Na kho panetaṁ, bhante, evaṁ daṭṭhabbaṁ.</span></p>
<p class="p3">But this is the wrong way to look at it. </p>
<p class="p3"><span class="t1"> </span></p>
<p class="p3"><span class="t5">Khīṇāsavo, bhante, bhikkhu, vusitavā, katakaraṇīyo, karaṇīyamattānaṁ asamanupassanto katassa vā paṭicayaṁ, khayā rāgassa vītarāgattā pavivekādhimutto hoti, khayā dosassa vītadosattā pavivekādhimutto hoti, khayā mohassa vītamohattā pavivekādhimutto hoti.</span></p>
<p class="p3">The monk who has ended the corruptions, who has lived the spiritual life and done the job, doesn’t see anything to be done in himself or anything to be added to what has already been done. He is committed to seclusion because of the ending of sensual desire, because he is without sensual desire. He is committed to seclusion because of the ending of ill will, because he is without ill will. He is committed to seclusion because of the ending of confusion, because he is without confusion. </p>
<p class="p3"><span class="t1"> </span></p>
<p class="p3"><span class="t5">Siyā kho pana, bhante, idhekaccassa āyasmato evamassa—</span></p>
<p class="p3">Some venerable here might think, </p>
<p class="p3"><span class="t1"> </span></p>
<p class="p3"><span class="t5">‘sīlabbataparāmāsaṁ nūna ayamāyasmā sārato paccāgacchanto abyāpajjādhimutto’ti.</span></p>
<p class="p3">ʻNo doubt this venerable is committed to non-harming because he’s fallen back on adhering to conduct and vows as the essence of the spiritual life.’ </p>
<p class="p3"><span class="t1"> </span></p>
<p class="p3"><span class="t5">Na kho panetaṁ, bhante, evaṁ daṭṭhabbaṁ.</span></p>
<p class="p3">But this is the wrong way to look at it. </p>
<p class="p3"><span class="t1"> </span></p>
<p class="p3"><span class="t5">Khīṇāsavo, bhante, bhikkhu, vusitavā, katakaraṇīyo, karaṇīyamattānaṁ asamanupassanto katassa vā paṭicayaṁ, khayā rāgassa vītarāgattā abyāpajjādhimutto hoti, khayā dosassa vītadosattā abyāpajjādhimutto hoti, khayā mohassa vītamohattā abyāpajjādhimutto hoti.</span></p>
<p class="p3">The monk who has ended the corruptions, who has lived the spiritual life and done the job, doesn’t see anything to be done in himself or anything to be added to what has already been done. He is committed to harmlessness because of the ending of sensual desire, because he is without sensual desire. He is committed to harmlessness because of the ending of ill will, because he is without ill will. He is committed to harmlessness because of the ending of confusion, because he is without confusion. </p>
<p class="p3"><span class="t1"> </span></p>
<p class="p3"><span class="t5">Khayā rāgassa vītarāgattā upādānakkhayādhimutto hoti, khayā dosassa vītadosattā upādānakkhayādhimutto hoti, khayā mohassa vītamohattā upādānakkhayādhimutto hoti.</span></p>
<p class="p3">He is committed to the end of grasping, to the end of craving, and to non-confusion because of the ending of sensual desire, because he is without sensual desire. </p>
<p class="p3"><span class="t1"> </span></p>
<p class="p3"><span class="t5">Khayā rāgassa vītarāgattā taṇhakkhayādhimutto hoti, khayā dosassa vītadosattā taṇhakkhayādhimutto hoti, khayā mohassa vītamohattā taṇhakkhayādhimutto hoti.</span></p>
<p class="p3">He is committed to the end of grasping, to the end of craving, and to non-confusion because of the ending of ill will, because he is without ill will. </p>
<p class="p3"><span class="t1"> </span></p>
<p class="p3"><span class="t5">Khayā rāgassa vītarāgattā asammohādhimutto hoti, khayā dosassa vītadosattā asammohādhimutto hoti, khayā mohassa vītamohattā asammohādhimutto hoti.</span></p>
<p class="p3">He is committed to the end of grasping, to the end of craving, and to non-confusion because of the ending of confusion, because he is without confusion. </p>
<p class="p3"><span class="t1"> </span></p>
<p class="p3"><span class="t5">Evaṁ sammā vimuttacittassa, bhante, bhikkhuno bhusā cepi cakkhuviññeyyā rūpā cakkhussa āpāthaṁ āgacchanti, nevassa cittaṁ pariyādiyanti.</span></p>
<p class="p3">Sir, for a monk who is fully freed in this way, even if he sees compelling visual objects, his mind is not overpowered by them. </p>
<p class="p3"><span class="t1"> </span></p>
<p class="p3"><span class="t5">Amissīkatamevassa cittaṁ hoti, ṭhitaṁ āneñjappattaṁ, vayañcassānupassati.</span></p>
<p class="p3">It remains unaffected, steady, and unshakable, and he observes its disappearance. </p>
<p class="p3"><span class="t1"> </span></p>
<p class="p3"><span class="t5">Bhusā cepi sotaviññeyyā saddā …pe…</span></p>
<p class="p3">Even if he hears compelling sounds, </p>
<p class="p3"><span class="t1"> </span></p>
<p class="p3"><span class="t5">ghānaviññeyyā gandhā …</span></p>
<p class="p3">smells compelling odors, </p>
<p class="p3"><span class="t1"> </span></p>
<p class="p3"><span class="t5">jivhāviññeyyā rasā …</span></p>
<p class="p3">tastes compelling flavors, </p>
<p class="p3"><span class="t1"> </span></p>
<p class="p3"><span class="t5">kāyaviññeyyā phoṭṭhabbā …</span></p>
<p class="p3">touches compelling material objects, </p>
<p class="p3"><span class="t1"> </span></p>
<p class="p3"><span class="t5">manoviññeyyā dhammā manassa āpāthaṁ āgacchanti, nevassa cittaṁ pariyādiyanti;</span></p>
<p class="p3">or experiences compelling mental phenomena, his mind is not overpowered by them. </p>
<p class="p3"><span class="t1"> </span></p>
<p class="p3"><span class="t5">amissīkatamevassa cittaṁ hoti, ṭhitaṁ āneñjappattaṁ, vayañcassānupassati.</span></p>
<p class="p3">It remains unaffected, steady, and unshakable, and he observes its disappearance. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, selo pabbato acchiddo asusiro ekagghano, puratthimāya cepi disāya āgaccheyya bhusā vātavuṭṭhi, neva naṁ saṅkampeyya na sampakampeyya na sampavedheyya;</span></p>
<p class="p3">It’s just like a granite mountain, a single solid mass without cracks. It doesn’t shake or tremble when powerful rainstorms arrive from any direction. </p>
<p class="p3"><span class="t1"> </span></p>
<p class="p3"><span class="t5">pacchimāya cepi disāya āgaccheyya bhusā vātavuṭṭhi …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">uttarāya cepi disāya …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">dakkhiṇāya cepi disāya āgaccheyya bhusā vātavuṭṭhi, neva naṁ saṅkampeyya na sampakampeyya na sampavedheyya;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">evameva kho, bhante, evaṁ sammā vimuttacittassa bhikkhuno bhusā cepi cakkhuviññeyyā rūpā cakkhussa āpāthaṁ āgacchanti, nevassa cittaṁ pariyādiyanti;</span></p>
<p class="p3">The mind of the monk who is fully freed in this way is just like that. </p>
<p class="p3"><span class="t1"> </span></p>
<p class="p3"><span class="t5">amissīkatamevassa cittaṁ hoti, ṭhitaṁ āneñjappattaṁ, vayañcassānupassati.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Bhusā cepi sotaviññeyyā saddā …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ghānaviññeyyā gandhā …</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">jivhāviññeyyā rasā …</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">kāyaviññeyyā phoṭṭhabbā …</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">manoviññeyyā dhammā manassa āpāthaṁ āgacchanti, nevassa cittaṁ pariyādiyanti;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">amissīkatamevassa cittaṁ hoti, ṭhitaṁ āneñjappattaṁ, vayañcassānupassatī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Nekkhammaṁ adhimuttassa,</span></p>
<p class="p3">For the one committed to renunciation </p>
<p class="p3"><span class="t1"> </span></p>
<p class="p3"><span class="t5">pavivekañca cetaso;</span></p>
<p class="p3">And to seclusion of the mind, </p>
<p class="p3"><span class="t1"> </span></p>
<p class="p3"><span class="t5">Abyāpajjādhimuttassa,</span></p>
<p class="p3">For the one committed to harmlessness </p>
<p class="p3"><span class="t1"> </span></p>
<p class="p3"><span class="t5">upādānakkhayassa ca.</span></p>
<p class="p3">And to the end of grasping, </p>
<p class="p3"><span class="t1"> </span></p>
<p class="p3"><span class="t5">Taṇhakkhayādhimuttassa,</span></p>
<p class="p3">For the one committed to the end of craving </p>
<p class="p3"><span class="t1"> </span></p>
<p class="p3"><span class="t5">asammohañca cetaso;</span></p>
<p class="p3">And to non-confusion of the mind, </p>
<p class="p3"><span class="t1"> </span></p>
<p class="p3"><span class="t5">Disvā āyatanuppādaṁ,</span></p>
<p class="p3">Having seen the arising of the senses, </p>
<p class="p3"><span class="t1"> </span></p>
<p class="p3"><span class="t5">sammā cittaṁ vimuccati.</span></p>
<p class="p3">Their mind is fully freed. </p>
<p class="p3"><span class="t1"> </span></p>
<p class="p3"><span class="t5">Tassa sammāvimuttassa,</span></p>
<p class="p3">For the one who is fully freed, </p>
<p class="p3"><span class="t1"> </span></p>
<p class="p3"><span class="t5">santacittassa bhikkhuno;</span></p>
<p class="p3">The monastic with a peaceful mind, </p>
<p class="p3"><span class="t1"> </span></p>
<p class="p3"><span class="t5">Katassa paṭicayo natthi,</span></p>
<p class="p3">There is nothing more to add </p>
<p class="p3"><span class="t1"> </span></p>
<p class="p3"><span class="t5">karaṇīyaṁ na vijjati.</span></p>
<p class="p3">And nothing that needs to be done. </p>
<p class="p3"><span class="t1"> </span></p>
<p class="p3"><span class="t5">Selo yathā ekagghano,</span></p>
<p class="p3">Just as a single solid rock, </p>
<p class="p3"><span class="t1"> </span></p>
<p class="p3"><span class="t5">vātena na samīrati;</span></p>
<p class="p3">Is unshaken by the wind, </p>
<p class="p3"><span class="t1"> </span></p>
<p class="p3"><span class="t5">Evaṁ rūpā rasā saddā,</span></p>
<p class="p3">So too, all visual objects, and sounds, </p>
<p class="p3"><span class="t1"> </span></p>
<p class="p3"><span class="t5">gandhā phassā ca kevalā.</span></p>
<p class="p3">Smells, tastes, and material objects, </p>
<p class="p3"><span class="t1"> </span></p>
<p class="p3"><span class="t5">Iṭṭhā dhammā aniṭṭhā ca,</span></p>
<p class="p3">And mental objects, good and bad, </p>
<p class="p3"><span class="t1"> </span></p>
<p class="p3"><span class="t5">na pavedhenti tādino;</span></p>
<p class="p3">Cannot move that kind of person. </p>
<p class="p3"><span class="t1"> </span></p>
<p class="p3"><span class="t5">Ṭhitaṁ cittaṁ vippamuttaṁ,</span></p>
<p class="p3">Their mind is free and steady, </p>
<p class="p3"><span class="t1"> </span></p>
<p class="p3"><span class="t5">vayañcassānupassatīti.</span></p>
<p class="p3">And they observe it as it disappears.” </p>
<p class="p3"><span class="t1"> </span></p>
<p class="p3"><span class="t5">2. Diguṇādiupāhanapaṭikkhepa</span></p>
<p class="p3">2. The prohibition against sandals with double-layered soles, etc. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā bhikkhū āmantesi—</span></p>
<p class="p3">Then the Buddha addressed the monks: </p>
<p class="p3"><span class="t1"> </span></p>
<p class="p3"><span class="t5">“evaṁ kho, bhikkhave, kulaputtā aññaṁ byākaronti, attho ca vutto, attā ca anupanīto.</span></p>
<p class="p3">“It’s in this way that someone from a good family declares perfect insight. The matter is spoken of, but the person isn’t mentioned. </p>
<p class="p3"><span class="t1"> </span></p>
<p class="p3"><span class="t5">Atha ca panidhekacce moghapurisā hasamānakaṁ maññe aññaṁ byākaronti, te pacchā vighātaṁ āpajjantī”ti.</span></p>
<p class="p3">And still some foolish men here seem to declare perfect insight just for fun. Afterward they experience distress because of that.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āyasmantaṁ soṇaṁ āmantesi—</span></p>
<p class="p3">The Buddha then said to Soṇa, </p>
<p class="p3"><span class="t1"> </span></p>
<p class="p3"><span class="t5">“tvaṁ khosi, soṇa, sukhumālo.</span></p>
<p class="p3">“Soṇa, you were brought up in great comfort. </p>
<p class="p3"><span class="t1"> </span></p>
<p class="p3"><span class="t5">Anujānāmi te, soṇa, ekapalāsikaṁ upāhanan”ti.</span></p>
<p class="p3">I allow you to use sandals with single-layered soles.” </p>
<p class="p3"><span class="t1"> </span></p>
<p class="p3"><span class="t5">“Ahaṁ kho, bhante, asītisakaṭavāhe hiraññaṁ ohāya agārasmā anagāriyaṁ pabbajito, sattahatthikañca anīkaṁ.</span></p>
<p class="p3">“When I went forth into homelessness, Sir, I left behind eighty cartloads of gold coins and a group of seven elephants. </p>
<p class="p3"><span class="t1"> </span></p>
<p class="p3"><span class="t5">Athāhaṁ, bhante, ekapalāsikañce upāhanaṁ pariharissāmi, tassa me bhavissanti vattāro ‘soṇo koḷiviso asītisakaṭavāhe hiraññaṁ ohāya agārasmā anagāriyaṁ pabbajito, sattahatthikañca anīkaṁ.</span></p>
<p class="p3">If I was to walk around in sandals with single-layered soles, some people would say, ʻSoṇa left all this behind when he went forth </p>
<p class="p3"><span class="t1"> </span></p>
<p class="p3"><span class="t5">So dānāyaṁ ekapalāsikāsu upāhanāsu satto’ti.</span></p>
<p class="p3">and now he’s attached to sandals with single-layered soles.’ </p>
<p class="p3"><span class="t1"> </span></p>
<p class="p3"><span class="t5">Sace bhagavā bhikkhusaṅghassa anujānissati ahampi paribhuñjissāmi;</span></p>
<p class="p3">If you allow them to the Sangha of monks, I too will use them. </p>
<p class="p3"><span class="t1"> </span></p>
<p class="p3"><span class="t5">no ce bhagavā bhikkhusaṅghassa anujānissati, ahampi na paribhuñjissāmī”ti.</span></p>
<p class="p3">If not, I won’t use them either.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">The Buddha then gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, ekapalāsikaṁ upāhanaṁ.</span></p>
<p class="p3">“I allow sandals with single-layered soles. </p>
<p class="p3"><span class="t1"> </span></p>
<p class="p3"><span class="t5">Na, bhikkhave, diguṇā upāhanā dhāretabbā.</span></p>
<p class="p3">But you should not wear sandals with double-layered soles, </p>
<p class="p3"><span class="t1"> </span></p>
<p class="p3"><span class="t5">Na tiguṇā upāhanā dhāretabbā.</span></p>
<p class="p3">with triple-layered soles, </p>
<p class="p3"><span class="t1"> </span></p>
<p class="p3"><span class="t5">Na guṇaṅguṇūpāhanā dhāretabbā.</span></p>
<p class="p3">or with multi-layered soles. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">3. Sabbanīlikādipaṭikkhepa</span></p>
<p class="p3">3. The prohibition against what is entirely blue, etc. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū sabbanīlikā upāhanāyo dhārenti …pe…</span></p>
<p class="p3">Soon afterwards the monks from the group of six wore entirely blue sandals, </p>
<p class="p3"><span class="t1"> </span></p>
<p class="p3"><span class="t5">sabbapītikā upāhanāyo dhārenti …</span></p>
<p class="p3">entirely yellow sandals, </p>
<p class="p3"><span class="t1"> </span></p>
<p class="p3"><span class="t5">sabbalohitikā upāhanāyo dhārenti …</span></p>
<p class="p3">entirely red sandals, </p>
<p class="p3"><span class="t1"> </span></p>
<p class="p3"><span class="t5">sabbamañjiṭṭhikā upāhanāyo dhārenti …</span></p>
<p class="p3">entirely magenta sandals, </p>
<p class="p3"><span class="t1"> </span></p>
<p class="p3"><span class="t5">sabbakaṇhā upāhanāyo dhārenti …</span></p>
<p class="p3">entirely black sandals, </p>
<p class="p3"><span class="t1"> </span></p>
<p class="p3"><span class="t5">sabbamahāraṅgarattā upāhanāyo dhārenti …</span></p>
<p class="p3">entirely orange sandals, </p>
<p class="p3"><span class="t1"> </span></p>
<p class="p3"><span class="t5">sabbamahānāmarattā upāhanāyo dhārenti.</span></p>
<p class="p3">and entirely beige sandals. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, sabbanīlikā upāhanā dhāretabbā …pe…</span></p>
<p class="p3">“You should not wear sandals that are entirely blue, </p>
<p class="p3"><span class="t1"> </span></p>
<p class="p3"><span class="t5">na sabbapītikā upāhanā dhāretabbā, na sabbalohitikā upāhanā dhāretabbā, na sabbamañjiṭṭhikā upāhanā dhāretabbā, na sabbakaṇhā upāhanā dhāretabbā, na sabbamahāraṅgarattā upāhanā dhāretabbā, na sabbamahānāmarattā upāhanā dhāretabbā.</span></p>
<p class="p3">entirely yellow, entirely red, entirely magenta, entirely black, entirely orange, or entirely beige. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū nīlakavaddhikā upāhanāyo dhārenti …pe…</span></p>
<p class="p3">At that time the monks from the group of six wore sandals with blue straps, </p>
<p class="p3"><span class="t1"> </span></p>
<p class="p3"><span class="t5">pītakavaddhikā upāhanāyo dhārenti, lohitakavaddhikā upāhanāyo dhārenti, mañjiṭṭhikavaddhikā upāhanāyo dhārenti, kaṇhavaddhikā upāhanāyo dhārenti, mahāraṅgarattavaddhikā upāhanāyo dhārenti, mahānāmarattavaddhikā upāhanāyo dhārenti.</span></p>
<p class="p3">yellow straps, red straps, magenta straps, black straps, orange straps, and beige straps. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Na, bhikkhave, nīlakavaddhikā upāhanā dhāretabbā …pe… na pītakavaddhikā upāhanā dhāretabbā, na lohitakavaddhikā upāhanā dhāretabbā, na mañjiṭṭhikavaddhikā upāhanā dhāretabbā, na kaṇhavaddhikā upāhanā dhāretabbā, na mahāraṅgarattavaddhikā upāhanā dhāretabbā, na mahānāmarattavaddhikā upāhanā dhāretabbā.</span></p>
<p class="p3">“You should not wear sandals with blue straps, yellow straps, red straps, magenta straps, black straps, orange straps, or beige straps. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū khallakabaddhā upāhanāyo dhārenti …pe… puṭabaddhā upāhanāyo dhārenti, pāliguṇṭhimā upāhanāyo dhārenti, tūlapuṇṇikā upāhanāyo dhārenti, tittirapattikā upāhanāyo dhārenti, meṇḍavisāṇavaddhikā upāhanāyo dhārenti, ajavisāṇavaddhikā upāhanāyo dhārenti, vicchikāḷikā upāhanāyo dhārenti, morapiñchaparisibbitā upāhanāyo dhārenti, citrā upāhanāyo dhārenti.</span></p>
<p class="p3">At that time the monks from the group of six wore sandals containing leather, enclosing the shin and the foot, enclosing the foot, stuffed with cotton, looking like partridge feathers, having strap fasteners made of ram-horn, having strap fasteners made of goat-horn, decorated with scorpion claws, decorated with a peacock’s tail-feather, and decorated in various ways. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Na, bhikkhave, khallakabaddhā upāhanā dhāretabbā …pe…</span></p>
<p class="p3">“You should not wear sandals containing leather, </p>
<p class="p3"><span class="t1"> </span></p>
<p class="p3"><span class="t5">na puṭabaddhā upāhanā dhāretabbā, na pāliguṇṭhimā upāhanā dhāretabbā, na tūlapuṇṇikā upāhanā dhāretabbā, na tittirapattikā upāhanā dhāretabbā, na meṇḍavisāṇavaddhikā upāhanā dhāretabbā, na ajavisāṇavaddhikā upāhanā dhāretabbā, na vicchikāḷikā upāhanā dhāretabbā, na morapiñchaparisibbitā upāhanā dhāretabbā, na citrā upāhanā dhāretabbā.</span></p>
<p class="p3">enclosing the shin and the foot, enclosing the foot, stuffed with cotton, looking like partridge feathers, having straps fastened with ram-horn, having straps fastened with goat-horn, having straps like scorpion claws, sewn with thread like a peacock’s tail-feather, or decorated in various ways. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū sīhacammaparikkhaṭā upāhanāyo dhārenti …pe… byagghacammaparikkhaṭā upāhanāyo dhārenti, dīpicammaparikkhaṭā upāhanāyo dhārenti, ajinacammaparikkhaṭā upāhanāyo dhārenti, uddacammaparikkhaṭā upāhanāyo dhārenti, majjāracammaparikkhaṭā upāhanāyo dhārenti, kāḷakacammaparikkhaṭā upāhanāyo dhārenti, luvakacammaparikkhaṭā upāhanāyo dhārenti.</span></p>
<p class="p3">At that time the monks from the group of six wore sandals decorated with lion-skin, tiger-skin, leopard-skin, deer-skin, otter-skin, cat-skin, squirrel-skin, and bat-skin. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures! </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Na, bhikkhave, sīhacammaparikkhaṭā upāhanā dhāretabbā …pe…</span></p>
<p class="p3">“You should not wear sandals decorated with lion-skin, </p>
<p class="p3"><span class="t1"> </span></p>
<p class="p3"><span class="t5">na byagghacammaparikkhaṭā upāhanā dhāretabbā, na dīpicammaparikkhaṭā upāhanā dhāretabbā, na ajinacammaparikkhaṭā upāhanā dhāretabbā, na uddacammaparikkhaṭā upāhanā dhāretabbā, na majjāracammaparikkhaṭā upāhanā dhāretabbā, na kāḷakacammaparikkhaṭā upāhanā dhāretabbā, na luvakacammaparikkhaṭā upāhanā dhāretabbā.</span></p>
<p class="p3">tiger-skin, leopard-skin, deer-skin, otter-skin, cat-skin, squirrel-skin, or bat-skin. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">4. Omukkaguṇaṅguṇūpāhanānujānana</span></p>
<p class="p3">4. The allowance for second-hand sandals with multi-layered soles </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisi, aññatarena bhikkhunā pacchāsamaṇena.</span></p>
<p class="p3">After robing up one morning, the Buddha took his bowl and robe and entered Rājagaha for almsfood together with an attendant monk. </p>
<p class="p3"><span class="t1"> </span></p>
<p class="p3"><span class="t5">Atha kho so bhikkhu khañjamāno bhagavantaṁ piṭṭhito piṭṭhito anubandhi.</span></p>
<p class="p3">As he was following behind the Buddha, that monk was limping. </p>
<p class="p3"><span class="t1"> </span></p>
<p class="p3"><span class="t5">Addasā kho aññataro upāsako guṇaṅguṇūpāhanā ārohitvā bhagavantaṁ dūratova āgacchantaṁ;</span></p>
<p class="p3">A certain lay follower wearing sandals with multi-layered soles saw the Buddha coming. </p>
<p class="p3"><span class="t1"> </span></p>
<p class="p3"><span class="t5">disvā upāhanā ārohitvā yena bhagavā tenupasaṅkami; upasaṅkamitvā bhagavantaṁ abhivādetvā yena so bhikkhu tenupasaṅkami;</span></p>
<p class="p3">He removed his sandals, approached the Buddha, and bowed. </p>
<p class="p3"><span class="t1"> </span></p>
<p class="p3"><span class="t5">upasaṅkamitvā taṁ bhikkhuṁ abhivādetvā etadavoca—</span></p>
<p class="p3">He then bowed to the attendant monk and asked him, </p>
<p class="p3"><span class="t1"> </span></p>
<p class="p3"><span class="t5">“kissa, bhante, ayyo khañjatī”ti?</span></p>
<p class="p3">“Venerable, why are you limping?” </p>
<p class="p3"><span class="t1"> </span></p>
<p class="p3"><span class="t5">“Pādā me, āvuso, phalitā”ti.</span></p>
<p class="p3">“My feet are cracked.” </p>
<p class="p3"><span class="t1"> </span></p>
<p class="p3"><span class="t5">“Handa, bhante, upāhanāyo”ti.</span></p>
<p class="p3">“Well then, take these sandals.” </p>
<p class="p3"><span class="t1"> </span></p>
<p class="p3"><span class="t5">“Alaṁ, āvuso, paṭikkhittā bhagavatā guṇaṅguṇūpāhanā”ti.</span></p>
<p class="p3">“Thanks, but the Buddha has prohibited sandals with multi-layered soles.” </p>
<p class="p3"><span class="t1"> </span></p>
<p class="p3"><span class="t5">“Gaṇhāhetā, bhikkhu, upāhanāyo”ti.</span></p>
<p class="p3">But the Buddha said, “Please take the sandals.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a Dhamma talk and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, omukkaṁ guṇaṅguṇūpāhanaṁ.</span></p>
<p class="p3">“I allow second-hand sandals with multi-layered soles. </p>
<p class="p3"><span class="t1"> </span></p>
<p class="p3"><span class="t5">Na, bhikkhave, navā guṇaṅguṇūpāhanā dhāretabbā.</span></p>
<p class="p3">But you should not wear new sandals with multi-layered soles. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">5. Ajjhārāmeupāhanapaṭikkhepa</span></p>
<p class="p3">5. The prohibition against sandals inside a monastery </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhagavā ajjhokāse anupāhano caṅkamati.</span></p>
<p class="p3">On one occasion the Buddha was outside, doing walking meditation without sandals. </p>
<p class="p3"><span class="t1"> </span></p>
<p class="p3"><span class="t5">“Satthā anupāhano caṅkamatī”ti—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">therāpi bhikkhū anupāhanā caṅkamanti.</span></p>
<p class="p3">The senior monks followed his example, </p>
<p class="p3"><span class="t1"> </span></p>
<p class="p3"><span class="t5">Chabbaggiyā bhikkhū, satthari anupāhane caṅkamamāne, theresupi bhikkhūsu anupāhanesu caṅkamamānesu, saupāhanā caṅkamanti.</span></p>
<p class="p3">but not the monks from the group of six. </p>
<p class="p3"><span class="t1"> </span></p>
<p class="p3"><span class="t5">Ye te bhikkhū appicchā …pe… te ujjhāyanti khiyyanti vipācenti—</span></p>
<p class="p3">The monks of few desires complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma chabbaggiyā bhikkhū, satthari anupāhane caṅkamamāne, theresupi bhikkhūsu anupāhanesu caṅkamamānesu, saupāhanā caṅkamissantī”ti.</span></p>
<p class="p3">“How can the monks from the group of six do walking meditation with their sandals on when the Teacher and the senior monks do it without?” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū bhagavato etamatthaṁ ārocesuṁ …pe…</span></p>
<p class="p3">They told the Buddha. He had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“saccaṁ kira, bhikkhave, chabbaggiyā bhikkhū, satthari anupāhane caṅkamamāne, theresupi bhikkhūsu anupāhanesu caṅkamamānesu, saupāhanā caṅkamantī”ti?</span></p>
<p class="p3">“Is it true, monks, that the monks from the group of six are acting like this?” </p>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti.</span></p>
<p class="p3">“It’s true, Sir.” </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā …pe…</span></p>
<p class="p3">The Buddha criticized them … </p>
<p class="p3"><span class="t1"> </span></p>
<p class="p3"><span class="t5">kathañhi nāma te, bhikkhave, moghapurisā, satthari anupāhane caṅkamamāne, theresupi bhikkhūsu anupāhanesu caṅkamamānesu, saupāhanā caṅkamissanti.</span></p>
<p class="p3">“How can those foolish men do walking meditation with their sandals on when the Teacher and the senior monks do it without? </p>
<p class="p3"><span class="t1"> </span></p>
<p class="p3"><span class="t5">Ime hi nāma, bhikkhave, gihī odātavatthavasanakā abhijīvanikassa sippassa kāraṇā ācariyesu sagāravā sappatissā sabhāgavuttikā viharissanti.</span></p>
<p class="p3">Even the householders who wear white are respectful and deferential toward their teachers for teaching them the profession by which they make a living. </p>
<p class="p3"><span class="t1"> </span></p>
<p class="p3"><span class="t5">Idha kho taṁ, bhikkhave, sobhetha, yaṁ tumhe evaṁ svākkhāte dhammavinaye pabbajitā samānā ācariyesu ācariyamattesu upajjhāyesu upajjhāyamattesu agāravā appatissā asabhāgavuttikā vihareyyātha.</span></p>
<p class="p3">But you who have gone forth on such a well-proclaimed spiritual path will become notorious if you are not respectful and deferential toward your teachers, your preceptors, or those of an equivalent standing. </p>
<p class="p3"><span class="t1"> </span></p>
<p class="p3"><span class="t5">Netaṁ, bhikkhave, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā …pe…</span></p>
<p class="p3">after criticizing them … </p>
<p class="p3"><span class="t1"> </span></p>
<p class="p3"><span class="t5">dhammiṁ kathaṁ katvā bhikkhū āmantesi—</span></p>
<p class="p3">the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, ācariyesu ācariyamattesu upajjhāyesu upajjhāyamattesu anupāhanesu caṅkamamānesu saupāhanena caṅkamitabbaṁ.</span></p>
<p class="p3">“You should not do walking meditation with your sandals on when your teachers, your preceptors, or those of equivalent standing do it without. </p>
<p class="p3"><span class="t1"> </span></p>
<p class="p3"><span class="t5">Yo caṅkameyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Na ca, bhikkhave, ajjhārāme upāhanā dhāretabbā.</span></p>
<p class="p3">And you should not wear sandals within a monastery. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno pādakhilābādho hoti.</span></p>
<p class="p3">Soon afterwards a certain monk was afflicted with corns on his feet. </p>
<p class="p3"><span class="t1"> </span></p>
<p class="p3"><span class="t5">Taṁ bhikkhū pariggahetvā uccārampi passāvampi nikkhāmenti.</span></p>
<p class="p3">The monks had to hold him while he urinated and defecated. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā senāsanacārikaṁ āhiṇḍanto te bhikkhū taṁ bhikkhuṁ pariggahetvā uccārampi passāvampi nikkhāmente, disvāna yena te bhikkhū tenupasaṅkami, upasaṅkamitvā te bhikkhū etadavoca—</span></p>
<p class="p3">Just then as the Buddha was walking about the dwellings, he saw this. He went up to those monks and said to them, </p>
<p class="p3"><span class="t1"> </span></p>
<p class="p3"><span class="t5">“kiṁ imassa, bhikkhave, bhikkhuno ābādho”ti?</span></p>
<p class="p3">“What illness does this monk have?” </p>
<p class="p3"><span class="t1"> </span></p>
<p class="p3"><span class="t5">“Imassa, bhante, āyasmato pādakhilābādho;</span></p>
<p class="p3">“He has corns on his feet, Sir. </p>
<p class="p3"><span class="t1"> </span></p>
<p class="p3"><span class="t5">imaṁ mayaṁ pariggahetvā uccārampi passāvampi nikkhāmemā”ti.</span></p>
<p class="p3">That’s why we do this for him.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, yassa pādā vā dukkhā, pādā vā phalitā, pādakhilo vā ābādho upāhanaṁ dhāretun”ti.</span></p>
<p class="p3">“I allow you to wear sandals if your feet are painful or cracked, or you have corns on your feet.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū adhotehi pādehi mañcampi pīṭhampi abhiruhanti;</span></p>
<p class="p3">The monks used beds and benches with dirty feet. </p>
<p class="p3"><span class="t1"> </span></p>
<p class="p3"><span class="t5">cīvarampi senāsanampi dussati.</span></p>
<p class="p3">Their robes and the furniture became dirty. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, ‘idāni mañcaṁ vā pīṭhaṁ vā abhiruhissāmī’ti upāhanaṁ dhāretun”ti.</span></p>
<p class="p3">“When you know that you are about to use a bed or bench, I allow you to wear sandals.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū rattiyā uposathaggampi sannisajjampi gacchantā andhakāre khāṇumpi kaṇṭakampi akkamanti; pādā dukkhā honti.</span></p>
<p class="p3">When monks were going to the observance hall or a meeting in the dark of night, they stepped on stumps and thorns, hurting their feet. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, ajjhārāme upāhanaṁ dhāretuṁ, ukkaṁ, padīpaṁ, kattaradaṇḍan”ti.</span></p>
<p class="p3">“I allow you to wear sandals within a monastery, and also to use a torch, a lamp, and a walking stick.” </p>
<p class="p3"><span class="t1"> </span></p>
<p class="p3"><span class="t5">6. Kaṭṭhapādukādipaṭikkhepa</span></p>
<p class="p3">6. The prohibition against wooden shoes, etc. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū rattiyā paccūsasamayaṁ paccuṭṭhāya kaṭṭhapādukāyo abhiruhitvā ajjhokāse caṅkamanti, uccāsaddā mahāsaddā khaṭakhaṭasaddā, anekavihitaṁ tiracchānakathaṁ kathentā, seyyathidaṁ—</span></p>
<p class="p3">At one time the monks from the group of six got up early in the morning, put on wooden shoes, and walked back and forth outside. They made a loud clacking noise. And they talked about all sorts of pointless things: </p>
<p class="p3"><span class="t1"> </span></p>
<p class="p3"><span class="t5">rājakathaṁ, corakathaṁ, mahāmattakathaṁ, senākathaṁ, bhayakathaṁ, yuddhakathaṁ, annakathaṁ, pānakathaṁ, vatthakathaṁ, sayanakathaṁ, mālākathaṁ, gandhakathaṁ, ñātikathaṁ, yānakathaṁ, gāmakathaṁ, nigamakathaṁ, nagarakathaṁ, janapadakathaṁ, itthikathaṁ, sūrakathaṁ, visikhākathaṁ, kumbhaṭṭhānakathaṁ, pubbapetakathaṁ, nānattakathaṁ, lokakkhāyikaṁ, samuddakkhāyikaṁ, itibhavābhavakathaṁ iti vā;</span></p>
<p class="p3">about kings, gangsters, and officials; about armies, dangers, and battles; about food, drink, clothes, and beds; about garlands and perfumes; about relatives, vehicles, villages, towns, and countries; about women and heroes; gossip; about the departed; about various trivialities; about the world and the sea; about being this or that. </p>
<p class="p3"><span class="t1"> </span></p>
<p class="p3"><span class="t5">kīṭakampi akkamitvā mārenti, bhikkhūpi samādhimhā cāventi.</span></p>
<p class="p3">They stepped on and killed insects, and they roused the monks from the stillness of meditation. </p>
<p class="p3"><span class="t1"> </span></p>
<p class="p3"><span class="t5">Ye te bhikkhū appicchā …pe… te ujjhāyanti khiyyanti vipācenti—</span></p>
<p class="p3">The monks of few desires complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma chabbaggiyā bhikkhū rattiyā paccūsasamayaṁ paccuṭṭhāya kaṭṭhapādukāyo abhiruhitvā ajjhokāse caṅkamissanti, uccāsaddā mahāsaddā khaṭakhaṭasaddā anekavihitaṁ tiracchānakathaṁ kathentā, seyyathidaṁ—</span></p>
<p class="p3">“How can the monks from the group of six act like this?” </p>
<p class="p3"><span class="t1"> </span></p>
<p class="p3"><span class="t5">rājakathaṁ, corakathaṁ …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">itibhavābhavakathaṁ iti vā, kīṭakampi akkamitvā māressanti, bhikkhūpi samādhimhā cāvessantī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho te bhikkhū bhagavato etamatthaṁ ārocesuṁ …pe…</span></p>
<p class="p3">They told the Buddha. He had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“saccaṁ kira, bhikkhave, chabbaggiyā bhikkhū rattiyā paccūsasamayaṁ paccuṭṭhāya kaṭṭhapādukāyo abhiruhitvā ajjhokāse caṅkamanti, uccāsaddā mahāsaddā khaṭakhaṭasaddā, anekavihitaṁ tiracchānakathaṁ kathentā, seyyathidaṁ—</span></p>
<p class="p3">“Is it true, monks, that the monks from the group of six are acting like this?” </p>
<p class="p3"><span class="t1"> </span></p>
<p class="p3"><span class="t5">rājakathaṁ, corakathaṁ …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">itibhavābhavakathaṁ iti vā, kīṭakampi akkamitvā mārenti, bhikkhūpi samādhimhā cāventī”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti …pe…</span></p>
<p class="p3">“It’s true, Sir.” … </p>
<p class="p3"><span class="t1"> </span></p>
<p class="p3"><span class="t5">vigarahitvā …pe…</span></p>
<p class="p3">after criticizing them … </p>
<p class="p3"><span class="t1"> </span></p>
<p class="p3"><span class="t5">dhammiṁ kathaṁ katvā bhikkhū āmantesi—</span></p>
<p class="p3">the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, kaṭṭhapādukā dhāretabbā.</span></p>
<p class="p3">“You should not wear wooden shoes. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā rājagahe yathābhirantaṁ viharitvā yena bārāṇasī tena cārikaṁ pakkāmi.</span></p>
<p class="p3">When the Buddha had stayed at Rājagaha for as long as he liked, he set out wandering toward Benares. </p>
<p class="p3"><span class="t1"> </span></p>
<p class="p3"><span class="t5">Anupubbena cārikaṁ caramāno yena bārāṇasī tadavasari.</span></p>
<p class="p3">When he eventually arrived, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā bārāṇasiyaṁ viharati isipatane migadāye.</span></p>
<p class="p3">he stayed in the deer park at Isipatana. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū—</span></p>
<p class="p3">When the monks from the group of six knew that </p>
<p class="p3"><span class="t1"> </span></p>
<p class="p3"><span class="t5">“bhagavatā kaṭṭhapādukā paṭikkhittā”ti—</span></p>
<p class="p3">the Buddha had prohibited wooden shoes, </p>
<p class="p3"><span class="t1"> </span></p>
<p class="p3"><span class="t5">tālataruṇe chedāpetvā tālapattapādukāyo dhārenti;</span></p>
<p class="p3">they had cuttings made from young palm trees and wore shoes made of palm leaves. </p>
<p class="p3"><span class="t1"> </span></p>
<p class="p3"><span class="t5">tāni tālataruṇāni chinnāni milāyanti.</span></p>
<p class="p3">Those young palm trees withered. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma samaṇā sakyaputtiyā tālataruṇe chedāpetvā tālapattapādukāyo dhāressanti;</span></p>
<p class="p3">“How can the Sakyan monastics act like this? </p>
<p class="p3"><span class="t1"> </span></p>
<p class="p3"><span class="t5">tāni tālataruṇāni chinnāni milāyanti;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ekindriyaṁ samaṇā sakyaputtiyā jīvaṁ viheṭhentī”ti.</span></p>
<p class="p3">They are harming one-sensed life.” </p>
<p class="p3"><span class="t1"> </span></p>
<p class="p3"><span class="t5">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span></p>
<p class="p3">The monks heard the complaints of those people </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū bhagavato etamatthaṁ ārocesuṁ …pe…</span></p>
<p class="p3">and they told the Buddha. He had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“saccaṁ kira, bhikkhave, chabbaggiyā bhikkhū tālataruṇe chedāpetvā tālapattapādukāyo dhārenti;</span></p>
<p class="p3">“Is it true, monks, that the monks from the group of six are acting like this?” </p>
<p class="p3"><span class="t1"> </span></p>
<p class="p3"><span class="t5">tāni tālataruṇāni chinnāni milāyantī”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti.</span></p>
<p class="p3">“It’s true, Sir.” </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā …pe…</span></p>
<p class="p3">The Buddha criticized them … </p>
<p class="p3"><span class="t1"> </span></p>
<p class="p3"><span class="t5">kathañhi nāma te, bhikkhave, moghapurisā tālataruṇe chedāpetvā tālapattapādukāyo dhāressanti;</span></p>
<p class="p3">“How can those foolish men have cuttings made from young palm trees and wear shoes made of palm leaves, </p>
<p class="p3"><span class="t1"> </span></p>
<p class="p3"><span class="t5">tāni tālataruṇāni chinnāni milāyanti.</span></p>
<p class="p3">when those young palm trees wither as a consequence? </p>
<p class="p3"><span class="t1"> </span></p>
<p class="p3"><span class="t5">Jīvasaññino hi, bhikkhave, manussā rukkhasmiṁ.</span></p>
<p class="p3">People regard trees as conscious. </p>
<p class="p3"><span class="t1"> </span></p>
<p class="p3"><span class="t5">Netaṁ, bhikkhave, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā …pe…</span></p>
<p class="p3">after criticizing them … </p>
<p class="p3"><span class="t1"> </span></p>
<p class="p3"><span class="t5">dhammiṁ kathaṁ katvā bhikkhū āmantesi—</span></p>
<p class="p3">the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, tālapattapādukā dhāretabbā.</span></p>
<p class="p3">“You should not wear shoes made of palm leaves. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū—</span></p>
<p class="p3">When they knew that </p>
<p class="p3"><span class="t1"> </span></p>
<p class="p3"><span class="t5">“bhagavatā tālapattapādukā paṭikkhittā”ti—</span></p>
<p class="p3">the Buddha had prohibited shoes made of palm leaves, </p>
<p class="p3"><span class="t1"> </span></p>
<p class="p3"><span class="t5">veḷutaruṇe chedāpetvā veḷupattapādukāyo dhārenti.</span></p>
<p class="p3">the monks from the group of six had cuttings made from young bamboo plants and wore shoes made of bamboo leaves. </p>
<p class="p3"><span class="t1"> </span></p>
<p class="p3"><span class="t5">Tāni veḷutaruṇāni chinnāni milāyanti.</span></p>
<p class="p3">Those young bamboo plants withered. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma samaṇā sakyaputtiyā veḷutaruṇe chedāpetvā veḷupattapādukāyo dhāressanti.</span></p>
<p class="p3">“How can the Sakyan monastics act like this? </p>
<p class="p3"><span class="t1"> </span></p>
<p class="p3"><span class="t5">Tāni veḷutaruṇāni chinnāni milāyanti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Ekindriyaṁ samaṇā sakyaputtiyā jīvaṁ viheṭhentī”ti.</span></p>
<p class="p3">They are harming one-sensed life.” </p>
<p class="p3"><span class="t1"> </span></p>
<p class="p3"><span class="t5">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span></p>
<p class="p3">The monks heard the complaints of those people </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū bhagavato etamatthaṁ ārocesuṁ …pe…</span></p>
<p class="p3">and they told the Buddha. He had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">jīvasaññino hi, bhikkhave, manussā rukkhasmiṁ …pe…</span></p>
<p class="p3">“… People regard trees as conscious … </p>
<p class="p3"><span class="t1"> </span></p>
<p class="p3"><span class="t5">na, bhikkhave, veḷupattapādukā dhāretabbā.</span></p>
<p class="p3">You should not wear shoes made of bamboo leaves. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā bārāṇasiyaṁ yathābhirantaṁ viharitvā yena bhaddiyaṁ tena cārikaṁ pakkāmi.</span></p>
<p class="p3">When the Buddha had stayed at Benares for as long as he liked, he set out wandering toward Bhaddiya. </p>
<p class="p3"><span class="t1"> </span></p>
<p class="p3"><span class="t5">Anupubbena cārikaṁ caramāno yena bhaddiyaṁ tadavasari.</span></p>
<p class="p3">When he eventually arrived, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā bhaddiye viharati jātiyā vane.</span></p>
<p class="p3">he stayed in the Jātiyā Grove. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhaddiyā bhikkhū anekavihitaṁ pādukamaṇḍanānuyogamanuyuttā viharanti, tiṇapādukaṁ karontipi kārāpentipi, muñjapādukaṁ karontipi kārāpentipi, pabbajapādukaṁ karontipi kārāpentipi, hintālapādukaṁ karontipi kārāpentipi, kamalapādukaṁ karontipi kārāpentipi, kambalapādukaṁ karontipi kārāpentipi, riñcanti uddesaṁ paripucchaṁ adhisīlaṁ adhicittaṁ adhipaññaṁ.</span></p>
<p class="p3">At that time the monks in Bhaddiya were fond of various kinds of nice shoes. They made shoes of grass, fishtail-palm leaves, and wool, and they had them made. As a consequence, they neglected recitation, questioning, the higher morality, the higher mind, and the higher wisdom. </p>
<p class="p3"><span class="t1"> </span></p>
<p class="p3"><span class="t5">Ye te bhikkhū appicchā …pe… te ujjhāyanti khiyyanti vipācenti—</span></p>
<p class="p3">The monks of few desires complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma bhaddiyā bhikkhū anekavihitaṁ pādukamaṇḍanānuyogamanuyuttā viharissanti, tiṇapādukaṁ karissantipi kārāpessantipi, muñjapādukaṁ karissantipi kārāpessantipi, pabbajapādukaṁ karissantipi kārāpessantipi, hintālapādukaṁ karissantipi kārāpessantipi, kamalapādukaṁ karissantipi kārāpessantipi, kambalapādukaṁ karissantipi kārāpessantipi, riñcissanti uddesaṁ paripucchaṁ adhisīlaṁ adhicittaṁ adhipaññan”ti.</span></p>
<p class="p3">“How can the monks in Bhaddiya do this?” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū bhagavato etamatthaṁ ārocesuṁ …pe…</span></p>
<p class="p3">They told the Buddha. He had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“saccaṁ kira, bhikkhave, bhaddiyā bhikkhū anekavihitaṁ pādukamaṇḍanānuyogamanuyuttā viharanti, tiṇapādukaṁ karontipi kārāpentipi …pe…</span></p>
<p class="p3">“Is it true, monks, that the monks in Bhaddiya do this?” </p>
<p class="p3"><span class="t1"> </span></p>
<p class="p3"><span class="t5">riñcanti uddesaṁ paripucchaṁ adhisīlaṁ adhicittaṁ adhipaññan”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti.</span></p>
<p class="p3">“It’s true, Sir.” </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā …pe…</span></p>
<p class="p3">The Buddha criticized them … </p>
<p class="p3"><span class="t1"> </span></p>
<p class="p3"><span class="t5">kathañhi nāma te, bhikkhave, moghapurisā anekavihitaṁ pādukamaṇḍanānuyogamanuyuttā viharissanti, tiṇapādukaṁ karissantipi kārāpessantipi …pe…</span></p>
<p class="p3">“How can those foolish men be fond of various kinds of nice shoes … </p>
<p class="p3"><span class="t1"> </span></p>
<p class="p3"><span class="t5">riñcissanti uddesaṁ paripucchaṁ adhisīlaṁ adhicittaṁ adhipaññaṁ.</span></p>
<p class="p3">and neglect recitation, questioning, the higher morality, the higher mind, and the higher wisdom? </p>
<p class="p3"><span class="t1"> </span></p>
<p class="p3"><span class="t5">Netaṁ, bhikkhave, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā …pe…</span></p>
<p class="p3">after criticizing them … </p>
<p class="p3"><span class="t1"> </span></p>
<p class="p3"><span class="t5">dhammiṁ kathaṁ katvā bhikkhū āmantesi—</span></p>
<p class="p3">the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, tiṇapādukā dhāretabbā, na muñjapādukā dhāretabbā, na pabbajapādukā dhāretabbā, na hintālapādukā dhāretabbā, na kamalapādukā dhāretabbā, na kambalapādukā dhāretabbā, na sovaṇṇamayā pādukā dhāretabbā, na rūpiyamayā pādukā dhāretabbā, na maṇimayā pādukā dhāretabbā, na veḷuriyamayā pādukā dhāretabbā, na phalikamayā pādukā dhāretabbā, na kaṁsamayā pādukā dhāretabbā, na kācamayā pādukā dhāretabbā, na tipumayā pādukā dhāretabbā, na sīsamayā pādukā dhāretabbā, na tambalohamayā pādukā dhāretabbā.</span></p>
<p class="p3">“You should not wear shoes made of grass, reed, fishtail-palm leaves, or wool; or shoes made with gold, silver, gems, beryl, crystal, bronze, glass, tin, lead, or copper. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Na ca, bhikkhave, kāci saṅkamaniyā pādukā dhāretabbā.</span></p>
<p class="p3">And you should not use shoes for walking. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, tisso pādukā dhuvaṭṭhāniyā asaṅkamaniyāyo—</span></p>
<p class="p3">I allow three kinds of foot-stands that are fixed in place and immobile: </p>
<p class="p3"><span class="t1"> </span></p>
<p class="p3"><span class="t5">vaccapādukaṁ, passāvapādukaṁ, ācamanapādukan”ti.</span></p>
<p class="p3">foot-stands for defecating, foot-stands for urinating, foot-stands for restroom rinsing.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā bhaddiye yathābhirantaṁ viharitvā yena sāvatthi tena cārikaṁ pakkāmi.</span></p>
<p class="p3">When the Buddha had stayed at Bhaddiya for as long as he liked, he set out wandering toward Sāvatthī. </p>
<p class="p3"><span class="t1"> </span></p>
<p class="p3"><span class="t5">Anupubbena cārikaṁ caramāno yena sāvatthi tadavasari.</span></p>
<p class="p3">When he eventually arrived, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā sāvatthiyaṁ viharati jetavane anāthapiṇḍikassa ārāme.</span></p>
<p class="p3">he stayed in the Jeta Grove, Anāthapiṇḍika’s Monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū aciravatiyā nadiyā gāvīnaṁ tarantīnaṁ visāṇesupi gaṇhanti, kaṇṇesupi gaṇhanti, gīvāyapi gaṇhanti, cheppāpi gaṇhanti, piṭṭhimpi abhiruhanti, rattacittāpi aṅgajātaṁ chupanti, vacchatarimpi ogāhetvā mārenti.</span></p>
<p class="p3">At this time, when cattle were crossing the Aciravatī river, the monks from the group of six would grab them by the horns, the ears, the neck, and the tail, and they mounted their backs, and motivated by lust, they touched their genitals. They even killed a calf by submerging it. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma samaṇā sakyaputtiyā gāvīnaṁ tarantīnaṁ visāṇesupi gahessanti …pe…</span></p>
<p class="p3">“How can the Sakyan monastics act like this? </p>
<p class="p3"><span class="t1"> </span></p>
<p class="p3"><span class="t5">seyyathāpi gihī kāmabhogino”ti.</span></p>
<p class="p3">They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span></p>
<p class="p3">The monks heard the complaints of those people </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū bhagavato etamatthaṁ ārocesuṁ …pe…</span></p>
<p class="p3">and they told the Buddha. He had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“saccaṁ kira, bhikkhave …pe…</span></p>
<p class="p3">“Is it true, monks …” </p>
<p class="p3"><span class="t1"> </span></p>
<p class="p3"><span class="t5">“saccaṁ, bhagavā”ti …pe…</span></p>
<p class="p3">“It’s true, Sir.” … </p>
<p class="p3"><span class="t1"> </span></p>
<p class="p3"><span class="t5">vigarahitvā …pe…</span></p>
<p class="p3">after criticizing them … </p>
<p class="p3"><span class="t1"> </span></p>
<p class="p3"><span class="t5">dhammiṁ kathaṁ katvā bhikkhū āmantesi—</span></p>
<p class="p3">the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, gāvīnaṁ visāṇesu gahetabbaṁ, na kaṇṇesu gahetabbaṁ, na gīvāya gahetabbaṁ, na cheppāya gahetabbaṁ, na piṭṭhi abhiruhitabbā.</span></p>
<p class="p3">“You should not grab cattle by the horns, the ears, the neck, or the tail, and you should not mount their backs. </p>
<p class="p3"><span class="t1"> </span></p>
<p class="p3"><span class="t5">Yo abhiruheyya, āpatti dukkaṭassa.</span></p>
<p class="p3">If you do mount their backs, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Na ca, bhikkhave, rattacittena aṅgajātaṁ chupitabbaṁ.</span></p>
<p class="p3">And you should not touch their genitals motivated by lust. </p>
<p class="p3"><span class="t1"> </span></p>
<p class="p3"><span class="t5">Yo chupeyya, āpatti thullaccayassa.</span></p>
<p class="p3">If you do, you commit a serious offense. </p>
<p class="p3"><span class="t1"> </span></p>
<p class="p3"><span class="t5">Na vacchatarī māretabbā.</span></p>
<p class="p3">And you should not kill a calf. </p>
<p class="p3"><span class="t1"> </span></p>
<p class="p3"><span class="t5">Yo māreyya, yathādhammo kāretabbo”ti.</span></p>
<p class="p3">If you do, you should be dealt with according to the rule.” </p>
<p class="p3"><span class="t1"> </span></p>
<p class="p3"><span class="t5">7. Yānādipaṭikkhepa</span></p>
<p class="p3">7. The prohibition against vehicles, etc. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū yānena yāyanti, itthiyuttenapi purisantarena, purisayuttenapi itthantarena.</span></p>
<p class="p3">At that time the monks from the group of six traveled in vehicles, sometimes pulled by women with men inside, at other times pulled by men with women inside. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gaṅgāmahiyāyā”ti.</span></p>
<p class="p3">“It’s as if they’re at the Ganges festival.” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, yānena yāyitabbaṁ.</span></p>
<p class="p3">“You should not travel in a vehicle. </p>
<p class="p3"><span class="t1"> </span></p>
<p class="p3"><span class="t5">Yo yāyeyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññataro bhikkhu kosalesu janapade sāvatthiṁ gacchanto bhagavantaṁ dassanāya antarāmagge gilāno hoti.</span></p>
<p class="p3">Soon afterwards a monk who was traveling through the Kosalan country on his way to visit the Buddha at Sāvatthī became sick. </p>
<p class="p3"><span class="t1"> </span></p>
<p class="p3"><span class="t5">Atha kho so bhikkhu maggā okkamma aññatarasmiṁ rukkhamūle nisīdi.</span></p>
<p class="p3">He stepped off the path and sat down at the foot of a tree. </p>
<p class="p3"><span class="t1"> </span></p>
<p class="p3"><span class="t5">Manussā taṁ bhikkhuṁ disvā etadavocuṁ—</span></p>
<p class="p3">People saw him and said to him, </p>
<p class="p3"><span class="t1"> </span></p>
<p class="p3"><span class="t5">“kahaṁ, bhante, ayyo gamissatī”ti?</span></p>
<p class="p3">“Venerable, where are you going?” </p>
<p class="p3"><span class="t1"> </span></p>
<p class="p3"><span class="t5">“Sāvatthiṁ kho ahaṁ, āvuso, gamissāmi bhagavantaṁ dassanāyā”ti.</span></p>
<p class="p3">“I’m going to Sāvatthī to visit the Buddha.” </p>
<p class="p3"><span class="t1"> </span></p>
<p class="p3"><span class="t5">“Ehi, bhante, gamissāmā”ti.</span></p>
<p class="p3">“Please come with us.” </p>
<p class="p3"><span class="t1"> </span></p>
<p class="p3"><span class="t5">“Nāhaṁ, āvuso, sakkomi, gilānomhī”ti.</span></p>
<p class="p3">“I can’t; I’m sick.” </p>
<p class="p3"><span class="t1"> </span></p>
<p class="p3"><span class="t5">“Ehi, bhante, yānaṁ abhiruhā”ti.</span></p>
<p class="p3">“Then please mount the vehicle.” </p>
<p class="p3"><span class="t1"> </span></p>
<p class="p3"><span class="t5">“Alaṁ, āvuso, paṭikkhittaṁ bhagavatā yānan”ti kukkuccāyanto yānaṁ nābhiruhi.</span></p>
<p class="p3">“Thanks, but the Buddha has prohibited us from traveling in vehicles.” And being afraid of wrongdoing, he did not accept. </p>
<p class="p3"><span class="t1"> </span></p>
<p class="p3"><span class="t5">Atha kho so bhikkhu sāvatthiṁ gantvā bhikkhūnaṁ etamatthaṁ ārocesi.</span></p>
<p class="p3">When he arrived at Sāvatthī, he told the monks what had happened, </p>
<p class="p3"><span class="t1"> </span></p>
<p class="p3"><span class="t5">Bhikkhū bhagavato etamatthaṁ ārocesuṁ.</span></p>
<p class="p3">who in turn told the Buddha. He said, </p>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, gilānassa yānan”ti.</span></p>
<p class="p3">“I allow a vehicle when you’re sick.” </p>
<p class="p3"><span class="t1"> </span></p>
<p class="p3"><span class="t5">Atha kho bhikkhūnaṁ etadahosi—</span></p>
<p class="p3">The monks thought, </p>
<p class="p3"><span class="t1"> </span></p>
<p class="p3"><span class="t5">“itthiyuttaṁ nu kho purisayuttaṁ nu kho”ti?</span></p>
<p class="p3">“A vehicle pulled by women or by men?” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, purisayuttaṁ hatthavaṭṭakan”ti.</span></p>
<p class="p3">“I allow a rickshaw pulled by men.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno yānugghātena bāḷhataraṁ aphāsu ahosi.</span></p>
<p class="p3">Soon afterwards a certain monk was even more uncomfortable when jolted around in a vehicle. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sivikaṁ pāṭaṅkin”ti.</span></p>
<p class="p3">“I allow a palanquin and a litter.” </p>
<p class="p3"><span class="t1"> </span></p>
<p class="p3"><span class="t5">8. Uccāsayanamahāsayanapaṭikkhepa</span></p>
<p class="p3">8. The prohibition against high and luxurious resting places </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū uccāsayanamahāsayanāni dhārenti, seyyathidaṁ—</span></p>
<p class="p3">At that time the monks from the group of six used high and luxurious resting places, such as: </p>
<p class="p3"><span class="t1"> </span></p>
<p class="p3"><span class="t5">āsandiṁ, pallaṅkaṁ, gonakaṁ, cittakaṁ, paṭikaṁ, paṭalikaṁ, tūlikaṁ, vikatikaṁ, uddhalomiṁ, ekantalomiṁ, kaṭṭissaṁ, koseyyaṁ, kuttakaṁ, hatthattharaṁ, assattharaṁ, rathattharaṁ, ajinapaveṇiṁ, kadalimigapavarapaccattharaṇaṁ, sauttaracchadaṁ, ubhatolohitakūpadhānanti.</span></p>
<p class="p3">a high couch, a luxurious couch, a long-fleeced woolen rug, a multi-colored woolen rug, a white woolen rug, a red woolen rug, a quilt filled with cotton down, a woolen rug decorated with the images of wild animals, a woolen rug with long fleece on one side, a woolen rug with long fleece on both side, a sheet of silk embroidered with gems, a silken sheet, a woolen rug like a dancers’ rug, an elephant-back rug, a horse-back rug, a carriage-seat rug, a rug made of black antelope hide, an excellent rug made of _kadalī_-deer hide, a bed with a canopy, a bed with red cushions at each end. </p>
<p class="p3"><span class="t1"> </span></p>
<p class="p3"><span class="t5">Manussā vihāracārikaṁ āhiṇḍantā passitvā ujjhāyanti khiyyanti vipācenti—</span></p>
<p class="p3">When people walking about the dwellings saw this, they complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, uccāsayanamahāsayanāni dhāretabbāni, seyyathidaṁ—</span></p>
<p class="p3">“You should not use high and luxurious resting places, such as: </p>
<p class="p3"><span class="t1"> </span></p>
<p class="p3"><span class="t5">āsandi, pallaṅko, gonako, cittako, paṭikā, paṭalikā, tūlikā, vikatikā, uddhalomi, ekantalomi, kaṭṭissaṁ, koseyyaṁ, kuttakaṁ, hatthattharaṁ, assattharaṁ, rathattharaṁ, ajinapaveṇi, kadalimigapavarapaccattharaṇaṁ, sauttaracchadaṁ, ubhatolohitakūpadhānaṁ.</span></p>
<p class="p3">a high couch, a luxurious couch, a long-fleeced woolen rug, a multi-colored woolen rug, a white woolen rug, a red woolen rug, a quilt filled with cotton down, a woolen rug decorated with the images of wild animals, a woolen rug with long fleece on one side, a woolen rug with long fleece on both side, a sheet of silk embroidered with gems, a silken sheet, a woolen rug like a dancers’ rug, an elephant-back rug, a horse-back rug, a carriage-seat rug, a rug made of black antelope hide, an excellent sheet made of _kadalī_-deer hide, a bed with a canopy, or a bed with red cushions at each end. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">9. Sabbacammapaṭikkhepa</span></p>
<p class="p3">9. The prohibition against all skins </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū—</span></p>
<p class="p3">Soon afterwards when the monks from the group of six knew that </p>
<p class="p3"><span class="t1"> </span></p>
<p class="p3"><span class="t5">“bhagavatā uccāsayanamahāsayanāni paṭikkhittānīti—</span></p>
<p class="p3">the Buddha had prohibited high and luxurious resting places, </p>
<p class="p3"><span class="t1"> </span></p>
<p class="p3"><span class="t5">mahācammāni dhārenti, sīhacammaṁ byagghacammaṁ dīpicammaṁ.</span></p>
<p class="p3">they used luxurious skins: lion skins, tiger skins, and leopard skins. </p>
<p class="p3"><span class="t1"> </span></p>
<p class="p3"><span class="t5">Tāni mañcappamāṇenapi chinnāni honti, pīṭhappamāṇenapi chinnāni honti, antopi mañce paññattāni honti, bahipi mañce paññattāni honti, antopi pīṭhe paññattāni honti, bahipi pīṭhe paññattāni honti.</span></p>
<p class="p3">They cut them to fit their beds and benches, and used them both there and elsewhere. </p>
<p class="p3"><span class="t1"> </span></p>
<p class="p3"><span class="t5">Manussā vihāracārikaṁ āhiṇḍantā passitvā ujjhāyanti khiyyanti vipācenti—</span></p>
<p class="p3">When people walking about the dwellings saw this, they complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, mahācammāni dhāretabbāni, sīhacammaṁ byagghacammaṁ dīpicammaṁ.</span></p>
<p class="p3">“You should not use luxurious skins: lion skins, tiger skins, or leopard skins. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū—</span></p>
<p class="p3">Soon afterwards when the monks from the group of six knew that </p>
<p class="p3"><span class="t1"> </span></p>
<p class="p3"><span class="t5">“bhagavatā mahācammāni paṭikkhittānī”ti—</span></p>
<p class="p3">the Buddha had prohibited luxurious skins, </p>
<p class="p3"><span class="t1"> </span></p>
<p class="p3"><span class="t5">gocammāni dhārenti.</span></p>
<p class="p3">they used cattle hides. </p>
<p class="p3"><span class="t1"> </span></p>
<p class="p3"><span class="t5">Tāni mañcappamāṇenapi chinnāni honti, pīṭhappamāṇenapi chinnāni honti, antopi mañce paññattāni honti, bahipi mañce paññattāni honti, antopi pīṭhe paññattāni honti, bahipi pīṭhe paññattāni honti.</span></p>
<p class="p3">They cut them to fit their beds and benches, and used them both there and elsewhere. </p>
<p class="p3"><span class="t1"> </span></p>
<p class="p3"><span class="t5">Aññataropi pāpabhikkhu aññatarassa pāpupāsakassa kulūpako hoti.</span></p>
<p class="p3">At this time a certain bad monk was associating with the family of a bad lay follower. </p>
<p class="p3"><span class="t1"> </span></p>
<p class="p3"><span class="t5">Atha kho so pāpabhikkhu pubbaṇhasamayaṁ nivāsetvā pattacīvaramādāya yena tassa pāpupāsakassa nivesanaṁ tenupasaṅkami, upasaṅkamitvā paññatte āsane nisīdi.</span></p>
<p class="p3">One morning that monk robed up, took his bowl and robe, and went to that lay follower’s house, where he sat down on the prepared seat. </p>
<p class="p3"><span class="t1"> </span></p>
<p class="p3"><span class="t5">Atha kho so pāpupāsako yena so pāpabhikkhu tenupasaṅkami, upasaṅkamitvā taṁ pāpabhikkhuṁ abhivādetvā ekamantaṁ nisīdi.</span></p>
<p class="p3">That lay follower approached the monk, bowed, and sat down. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena tassa pāpupāsakassa vacchako hoti taruṇako abhirūpo dassanīyo pāsādiko citro, seyyathāpi dīpicchāpo.</span></p>
<p class="p3">At that time that lay follower had a beautiful young calf with variegated hide, just like a young leopard. </p>
<p class="p3"><span class="t1"> </span></p>
<p class="p3"><span class="t5">Atha kho so pāpabhikkhu taṁ vacchakaṁ sakkaccaṁ upanijjhāyati.</span></p>
<p class="p3">The bad monk stared at that calf </p>
<p class="p3"><span class="t1"> </span></p>
<p class="p3"><span class="t5">Atha kho so pāpupāsako taṁ pāpabhikkhuṁ etadavoca—</span></p>
<p class="p3">and the lay follower asked him why. </p>
<p class="p3"><span class="t1"> </span></p>
<p class="p3"><span class="t5">“kissa, bhante, ayyo imaṁ vacchakaṁ sakkaccaṁ upanijjhāyatī”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Attho me, āvuso, imassa vacchakassa cammenā”ti.</span></p>
<p class="p3">He replied, “I want the skin of that calf.” </p>
<p class="p3"><span class="t1"> </span></p>
<p class="p3"><span class="t5">Atha kho so pāpupāsako taṁ vacchakaṁ vadhitvā cammaṁ vidhunitvā tassa pāpabhikkhuno pādāsi.</span></p>
<p class="p3">The bad lay follower then slaughtered the calf, skinned it, and gave the skin to the bad monk. </p>
<p class="p3"><span class="t1"> </span></p>
<p class="p3"><span class="t5">Atha kho so pāpabhikkhu taṁ cammaṁ saṅghāṭiyā paṭicchādetvā agamāsi.</span></p>
<p class="p3">The monk hid the skin under his upper robe and left. </p>
<p class="p3"><span class="t1"> </span></p>
<p class="p3"><span class="t5">Atha kho sā gāvī vacchagiddhinī taṁ pāpabhikkhuṁ piṭṭhito piṭṭhito anubandhi.</span></p>
<p class="p3">The mother-cow, longing for her calf, followed behind him. </p>
<p class="p3"><span class="t1"> </span></p>
<p class="p3"><span class="t5">Bhikkhū evamāhaṁsu—</span></p>
<p class="p3">When the monks asked him </p>
<p class="p3"><span class="t1"> </span></p>
<p class="p3"><span class="t5">“kissa tyāyaṁ, āvuso, gāvī piṭṭhito piṭṭhito anubandhī”ti?</span></p>
<p class="p3">why the cow was following him, </p>
<p class="p3"><span class="t1"> </span></p>
<p class="p3"><span class="t5">“Ahampi kho, āvuso, na jānāmi kena myāyaṁ gāvī piṭṭhito piṭṭhito anubandhī”ti.</span></p>
<p class="p3">he replied he did not know. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena tassa pāpabhikkhuno saṅghāṭi lohitena makkhitā hoti.</span></p>
<p class="p3">But his upper robe was smeared with blood </p>
<p class="p3"><span class="t1"> </span></p>
<p class="p3"><span class="t5">Bhikkhū evamāhaṁsu—</span></p>
<p class="p3">and so the monks said, </p>
<p class="p3"><span class="t1"> </span></p>
<p class="p3"><span class="t5">“ayaṁ pana te, āvuso, saṅghāṭi kiṁ katā”ti?</span></p>
<p class="p3">“What happened to your upper robe?” </p>
<p class="p3"><span class="t1"> </span></p>
<p class="p3"><span class="t5">Atha kho so pāpabhikkhu bhikkhūnaṁ etamatthaṁ ārocesi.</span></p>
<p class="p3">When he had told them what had happened, </p>
<p class="p3"><span class="t1"> </span></p>
<p class="p3"><span class="t5">“Kiṁ pana tvaṁ, āvuso, pāṇātipāte samādapesī”ti?</span></p>
<p class="p3">they said, “So did you encourage someone to kill?” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti.</span></p>
<p class="p3">“Yes.” </p>
<p class="p3"><span class="t1"> </span></p>
<p class="p3"><span class="t5">Ye te bhikkhū appicchā te ujjhāyanti khiyyanti vipācenti—</span></p>
<p class="p3">The monks of few desires complained and criticized him, </p>
<p class="p3"><span class="t1"> </span></p>
<p class="p3"><span class="t5">“kathañhi nāma bhikkhu pāṇātipāte samādapessati, nanu bhagavatā anekapariyāyena pāṇātipāto garahito, pāṇātipātā veramaṇī pasatthā”ti.</span></p>
<p class="p3">“How can a monk encourage someone to kill? Hasn’t the Buddha in many ways criticized killing and praised the abstention from killing?” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū bhagavato etamatthaṁ ārocesuṁ.</span></p>
<p class="p3">And they told the Buddha. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā taṁ pāpabhikkhuṁ paṭipucchi—</span></p>
<p class="p3">Soon afterwards the Buddha had the Sangha gathered and questioned that bad monk: </p>
<p class="p3"><span class="t1"> </span></p>
<p class="p3"><span class="t5">“saccaṁ kira tvaṁ, bhikkhu, pāṇātipāte samādapesī”ti?</span></p>
<p class="p3">“Is it true, monk, that you encouraged someone to kill?” </p>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti …pe…</span></p>
<p class="p3">“It’s true, Sir.” … </p>
<p class="p3"><span class="t1"> </span></p>
<p class="p3"><span class="t5">kathañhi nāma tvaṁ, moghapurisa, pāṇātipāte samādapessasi, nanu mayā, moghapurisa, anekapariyāyena pāṇātipāto garahito, pāṇātipātā veramaṇī pasatthā.</span></p>
<p class="p3">“Foolish man, how can you encourage someone to kill? Haven’t I in many ways criticized killing and praised the abstention from killing? </p>
<p class="p3"><span class="t1"> </span></p>
<p class="p3"><span class="t5">Netaṁ, moghapurisa, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā dhammiṁ kathaṁ katvā bhikkhū āmantesi—</span></p>
<p class="p3">after rebuking him, the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, pāṇātipāte samādapetabbaṁ.</span></p>
<p class="p3">“You should not make others killing. </p>
<p class="p3"><span class="t1"> </span></p>
<p class="p3"><span class="t5">Yo samādapeyya, yathādhammo kāretabbo.</span></p>
<p class="p3">If you do, you should be dealt with according to the rule. </p>
<p class="p3"><span class="t1"> </span></p>
<p class="p3"><span class="t5">Na, bhikkhave, gocammaṁ dhāretabbaṁ.</span></p>
<p class="p3">And you should not use cattle hide. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Na ca, bhikkhave, kiñci cammaṁ dhāretabbaṁ.</span></p>
<p class="p3">And you should not use any kind of skin. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">10. Gihivikatānuññātādi</span></p>
<p class="p3">10. The allowance regarding the belongings of a householder, etc. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena manussānaṁ mañcampi pīṭhampi cammonaddhāni honti, cammavinaddhāni.</span></p>
<p class="p3">At that time people’s beds and benches were upholstered and covered with skin. </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā nābhinisīdanti.</span></p>
<p class="p3">Being afraid of wrongdoing, the monks did not sit on them. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, gihivikataṁ abhinisīdituṁ, na tveva abhinipajjitun”ti.</span></p>
<p class="p3">“I allow you to sit down on what belongs to a householder, but not to lie down on it.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena vihārā cammavaddhehi ogumphiyanti.</span></p>
<p class="p3">But then the dwellings were held together by straps of leather. </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā nābhinisīdanti.</span></p>
<p class="p3">Being afraid of wrongdoing, the monks did not sit down. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, bandhanamattaṁ abhinisīditun”ti.</span></p>
<p class="p3">“I allow you to sit down against a mere binding made of skin.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū saupāhanā gāmaṁ pavisanti.</span></p>
<p class="p3">At that time the monks from the group of six entered the village wearing sandals. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, saupāhanena gāmo pavisitabbo.</span></p>
<p class="p3">“You should not enter the village wearing sandals. </p>
<p class="p3"><span class="t1"> </span></p>
<p class="p3"><span class="t5">Yo paviseyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññataro bhikkhu gilāno hoti, na sakkoti vinā upāhanena gāmaṁ pavisituṁ.</span></p>
<p class="p3">Soon afterwards a certain sick monk was not able to enter the village without his sandals. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, gilānena bhikkhunā saupāhanena gāmaṁ pavisitun”ti.</span></p>
<p class="p3">“I allow sick monks to enter the village while wearing sandals.” </p>
<p class="p3"><span class="t1"> </span></p>
<p class="p3"><span class="t5">11. Soṇakuṭikaṇṇavatthu</span></p>
<p class="p3">11. The account of Soṇa Kuṭikaṇṇa </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā mahākaccāno avantīsu viharati kuraraghare papatake pabbate.</span></p>
<p class="p3">At one time Venerable Mahākaccāna was staying in Avantī on Papataka Hill at Kuraraghara. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena soṇo upāsako kuṭikaṇṇo āyasmato mahākaccānassa upaṭṭhāko hoti.</span></p>
<p class="p3">At that time the lay follower Soṇa Kuṭikaṇṇa was his supporter. </p>
<p class="p3"><span class="t1"> </span></p>
<p class="p3"><span class="t5">Atha kho soṇo upāsako kuṭikaṇṇo yenāyasmā mahākaccāno tenupasaṅkami, upasaṅkamitvā āyasmantaṁ mahākaccānaṁ abhivādetvā ekamantaṁ nisīdi.</span></p>
<p class="p3">On one occasion Soṇa went to Mahākaccāna, bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho soṇo upāsako kuṭikaṇṇo āyasmantaṁ mahākaccānaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“yathā yathāhaṁ, bhante, ayyena mahākaccānena dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span></p>
<p class="p3">“Venerable, the way I understand your teaching, it’s not easy for one who lives at home to lead the spiritual life perfectly complete and pure as a polished conch shell. </p>
<p class="p3"><span class="t1"> </span></p>
<p class="p3"><span class="t5">Icchāmahaṁ, bhante, kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ.</span></p>
<p class="p3">I wish to cut off my hair and beard, put on the ocher robes, and go forth into homelessness. </p>
<p class="p3"><span class="t1"> </span></p>
<p class="p3"><span class="t5">Pabbājetu maṁ, bhante, ayyo mahākaccāno”ti.</span></p>
<p class="p3">Please give me the going forth.” </p>
<p class="p3"><span class="t1"> </span></p>
<p class="p3"><span class="t5">(…) “Dukkaraṁ kho, soṇa, yāvajīvaṁ ekaseyyaṁ ekabhattaṁ brahmacariyaṁ carituṁ.</span></p>
<p class="p3">“It’s difficult, Soṇa, to live the spiritual life all one’s life, eating one meal a day and sleeping by oneself. </p>
<p class="p3"><span class="t1"> </span></p>
<p class="p3"><span class="t5">Iṅgha tvaṁ, soṇa, tattheva agārikabhūto buddhānaṁ sāsanaṁ anuyuñja, kālayuttaṁ ekaseyyaṁ ekabhattaṁ brahmacariyan”ti.</span></p>
<p class="p3">So follow the instruction of the Buddhas while remaining as a householder, and at suitable times you may eat one meal a day, sleep by yourself, and practice celibacy.” </p>
<p class="p3"><span class="t1"> </span></p>
<p class="p3"><span class="t5">Atha kho soṇassa upāsakassa kuṭikaṇṇassa yo ahosi pabbajjābhisaṅkhāro so paṭippassambhi.</span></p>
<p class="p3">As a result, Soṇa’s intention to go forth died down. </p>
<p class="p3"><span class="t1"> </span></p>
<p class="p3"><span class="t5">Dutiyampi kho soṇo upāsako kuṭikaṇṇo …pe…</span></p>
<p class="p3">A second time Soṇa asked Mahākaccāna for the going forth, but got the same response. </p>
<p class="p3"><span class="t1"> </span></p>
<p class="p3"><span class="t5">tatiyampi kho soṇo upāsako kuṭikaṇṇo yenāyasmā mahākaccāno tenupasaṅkami, upasaṅkamitvā āyasmantaṁ mahākaccānaṁ abhivādetvā ekamantaṁ nisīdi.</span></p>
<p class="p3">A third time he asked for the going forth </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho soṇo upāsako kuṭikaṇṇo āyasmantaṁ mahākaccānaṁ etadavoca—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“yathā yathāhaṁ, bhante, ayyena mahākaccānena dhammaṁ desitaṁ ājānāmi, nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Icchāmahaṁ, bhante, kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Pabbājetu maṁ, bhante, ayyo mahākaccāno”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho āyasmā mahākaccāno soṇaṁ upāsakaṁ kuṭikaṇṇaṁ pabbājesi.</span></p>
<p class="p3">and Mahākaccāna finally relented. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena avantidakkhiṇāpatho appabhikkhuko hoti.</span></p>
<p class="p3">At that time in the southern region of Avantī, there were few monks. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahākaccāno tiṇṇaṁ vassānaṁ accayena kicchena kasirena tato tato dasavaggaṁ bhikkhusaṅghaṁ sannipātāpetvā āyasmantaṁ soṇaṁ upasampādesi.</span></p>
<p class="p3">Only after three years, with much trouble and difficulty, was Mahākaccāna able to gather a sangha of ten monks from here and there to give the full ordination to Venerable Soṇa. </p>
<p class="p3"><span class="t1"> </span></p>
<p class="p3"><span class="t5">12. Mahākaccānassapañcavaraparidassana</span></p>
<p class="p3">12. The making known of the five favors for Mahākaccāna </p>
<p class="p3"><span class="t1"> </span></p>
<p class="p3"><span class="t5">Atha kho āyasmato soṇassa vassaṁvuṭṭhassa rahogatassa paṭisallīnassa evaṁ cetaso parivitakko udapādi—</span></p>
<p class="p3">While he was in seclusion after completing the rainy-season residence, Soṇa thought, </p>
<p class="p3"><span class="t1"> </span></p>
<p class="p3"><span class="t5">“sutoyeva kho me so bhagavā ediso ca ediso cāti, na ca mayā sammukhā diṭṭho, gaccheyyāhaṁ taṁ bhagavantaṁ dassanāya arahantaṁ sammāsambuddhaṁ, sace maṁ upajjhāyo anujāneyyā”ti.</span></p>
<p class="p3">“I’ve heard that the Buddha is like this and like that, but I haven’t seen this for myself. If my preceptor allows me, I shall go and visit the Buddha, the Perfected One, the fully Awakened One.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā soṇo sāyanhasamayaṁ paṭisallānā vuṭṭhito yenāyasmā mahākaccāno tenupasaṅkami, upasaṅkamitvā āyasmantaṁ mahākaccānaṁ abhivādetvā ekamantaṁ nisīdi.</span></p>
<p class="p3">When he had come out from seclusion, Soṇa went to Mahākaccāna, bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho āyasmā soṇo āyasmantaṁ mahākaccānaṁ etadavoca—</span></p>
<p class="p3">and told him </p>
<p class="p3"><span class="t1"> </span></p>
<p class="p3"><span class="t5">“idha mayhaṁ, bhante, rahogatassa paṭisallīnassa evaṁ cetaso parivitakko udapādi—</span></p>
<p class="p3">what he had been thinking. </p>
<p class="p3"><span class="t1"> </span></p>
<p class="p3"><span class="t5">‘sutoyeva kho me so bhagavā ediso ca ediso cāti, na ca mayā sammukhā diṭṭho, gaccheyyāhaṁ taṁ bhagavantaṁ dassanāya arahantaṁ sammāsambuddhaṁ, sace maṁ upajjhāyo anujāneyyā’ti;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">gaccheyyāhaṁ, bhante, taṁ bhagavantaṁ dassanāya arahantaṁ sammāsambuddhaṁ, sace maṁ upajjhāyo anujānātī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Sādhu sādhu, soṇa.</span></p>
<p class="p3">Mahākaccāna said, “Well considered, Soṇa! </p>
<p class="p3"><span class="t1"> </span></p>
<p class="p3"><span class="t5">Gaccha tvaṁ, soṇa, taṁ bhagavantaṁ dassanāya arahantaṁ sammāsambuddhaṁ.</span></p>
<p class="p3">Please go and visit the Buddha, the perfected and fully awakened one. </p>
<p class="p3"><span class="t1"> </span></p>
<p class="p3"><span class="t5">Dakkhissasi tvaṁ, soṇa, taṁ bhagavantaṁ pāsādikaṁ pasādanīyaṁ santindriyaṁ santamānasaṁ uttamadamathasamathaṁ anuppattaṁ dantaṁ guttaṁ yatindriyaṁ nāgaṁ.</span></p>
<p class="p3">You will see him—pleasing to the eye and inspiring confidence; peaceful in mind and faculties; attained to the supreme subduing and calm; tamed, guarded, and restrained in his senses; a great being. </p>
<p class="p3"><span class="t1"> </span></p>
<p class="p3"><span class="t5">Tena hi tvaṁ, soṇa, mama vacanena bhagavato pāde sirasā vanda—</span></p>
<p class="p3">Then, Soṇa, in my name, pay respect with your head at the Buddha’s feet and say, ʻ </p>
<p class="p3"><span class="t1"> </span></p>
<p class="p3"><span class="t5">‘upajjhāyo me, bhante, āyasmā mahākaccāno bhagavato pāde sirasā vandatī’ti.</span></p>
<p class="p3">Venerable Sir, my preceptor, Venerable Mahākaccāna, pays respect with his head at the Buddha’s feet.’ </p>
<p class="p3"><span class="t1"> </span></p>
<p class="p3"><span class="t5">Evañca vadehi—</span></p>
<p class="p3">And then say this: </p>
<p class="p3"><span class="t1"> </span></p>
<p class="p3"><span class="t5">‘avantidakkhiṇāpatho, bhante, appabhikkhuko, tiṇṇaṁ me vassānaṁ accayena kicchena kasirena tato tato dasavaggaṁ bhikkhusaṅghaṁ sannipātāpetvā upasampadaṁ alatthaṁ;</span></p>
<p class="p3">ʻIn the southern region of Avantī, Sir, there are few monks. Only after three years, with much trouble and difficulty, was it possible to gather a sangha of ten monks from here and there to give me the full ordination. </p>
<p class="p3"><span class="t1"> </span></p>
<p class="p3"><span class="t5">appeva nāma bhagavā avantidakkhiṇāpathe appatarena gaṇena upasampadaṁ anujāneyya.</span></p>
<p class="p3">Perhaps the Buddha will allow a smaller group of monks to give the full ordination in Avantī. </p>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhante, kaṇhuttarā bhūmi kharā gokaṇṭakahatā;</span></p>
<p class="p3">In Avantī the ground is dark and hard, made rough by the hooves of cattle. </p>
<p class="p3"><span class="t1"> </span></p>
<p class="p3"><span class="t5">appeva nāma bhagavā avantidakkhiṇāpathe guṇaṅguṇūpāhanaṁ anujāneyya.</span></p>
<p class="p3">Perhaps the Buddha will allow sandals with multi-layered soles in Avantī. </p>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhante, nahānagarukā manussā udakasuddhikā;</span></p>
<p class="p3">In Avantī people value bathing and cleanliness. </p>
<p class="p3"><span class="t1"> </span></p>
<p class="p3"><span class="t5">appeva nāma bhagavā avantidakkhiṇāpathe dhuvanahānaṁ anujāneyya.</span></p>
<p class="p3">Perhaps the Buddha will allow unrestricted bathing in Avantī. </p>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhante, cammāni attharaṇāni, eḷakacammaṁ ajacammaṁ migacammaṁ.</span></p>
<p class="p3">In Avantī sheep-skins, goat-skins, and deer-skins are used as rugs, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, majjhimesu janapadesu eragū moragū majjārū jantū;</span></p>
<p class="p3">just as are _eragu_-grass, chaff-flower grass, _majjāru_-grass, and _jantu_-grass in the central Ganges plain. </p>
<p class="p3"><span class="t1"> </span></p>
<p class="p3"><span class="t5">evameva kho, bhante, avantidakkhiṇāpathe cammāni attharaṇāni, eḷakacammaṁ ajacammaṁ migacammaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">appeva nāma bhagavā avantidakkhiṇāpathe cammāni attharaṇāni anujāneyya, eḷakacammaṁ ajacammaṁ migacammaṁ.</span></p>
<p class="p3">Perhaps the Buddha will allow sheep-skins, goat-skins, and deer-skins as rugs in Avantī. </p>
<p class="p3"><span class="t1"> </span></p>
<p class="p3"><span class="t5">Etarahi, bhante, manussā nissīmagatānaṁ bhikkhūnaṁ cīvaraṁ denti—</span></p>
<p class="p3">At present people give robes to monks who are outside the monastic boundary, saying, </p>
<p class="p3"><span class="t1"> </span></p>
<p class="p3"><span class="t5">“imaṁ cīvaraṁ itthannāmassa demā”ti.</span></p>
<p class="p3">“We give this robe to so-and-so.” </p>
<p class="p3"><span class="t1"> </span></p>
<p class="p3"><span class="t5">Te āgantvā ārocenti—</span></p>
<p class="p3">When those monks return to the monastery, they are told, </p>
<p class="p3"><span class="t1"> </span></p>
<p class="p3"><span class="t5">“itthannāmehi te, āvuso, manussehi cīvaraṁ dinnan”ti te kukkuccāyantā na sādiyanti—</span></p>
<p class="p3">“Such-and-such people have given you a robe.” But being afraid of wrongdoing, they don’t accept, thinking, </p>
<p class="p3"><span class="t1"> </span></p>
<p class="p3"><span class="t5">“mā no nissaggiyaṁ ahosī”ti;</span></p>
<p class="p3">“We might commit an offense entailing relinquishment.” </p>
<p class="p3"><span class="t1"> </span></p>
<p class="p3"><span class="t5">appeva nāma bhagavā cīvare pariyāyaṁ ācikkheyyā’”ti.</span></p>
<p class="p3">Perhaps the Buddha will point out a way to deal with robes.’” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti</span></p>
<p class="p3">Soṇa replied, “Yes, Sir.” </p>
<p class="p3"><span class="t1"> </span></p>
<p class="p3"><span class="t5">kho āyasmā soṇo āyasmato mahākaccānassa paṭissutvā uṭṭhāyāsanā āyasmantaṁ mahākaccānaṁ abhivādetvā padakkhiṇaṁ katvā senāsanaṁ saṁsāmetvā pattacīvaramādāya yena sāvatthi tena pakkāmi.</span></p>
<p class="p3">He got up from his seat, bowed down, and circumambulated Mahākāccāna with his right side toward him. He then put his dwelling in order, took his bowl and robe, and set out for Sāvatthī. </p>
<p class="p3"><span class="t1"> </span></p>
<p class="p3"><span class="t5">Anupubbena yena sāvatthi jetavanaṁ anāthapiṇḍikassa ārāmo yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">When he eventually arrived, he went to the Jeta Grove, Anāthapiṇḍika’s Monastery, where he approached the Buddha, bowed, and sat down. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āyasmantaṁ ānandaṁ āmantesi—</span></p>
<p class="p3">The Buddha said to Venerable Ānanda, </p>
<p class="p3"><span class="t1"> </span></p>
<p class="p3"><span class="t5">“imassa, ānanda, āgantukassa bhikkhuno senāsanaṁ paññāpehī”ti.</span></p>
<p class="p3">“Ānanda, please prepare a resting place for this newly arrived monk.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando—</span></p>
<p class="p3">Ānanda thought, </p>
<p class="p3"><span class="t1"> </span></p>
<p class="p3"><span class="t5">“yassa kho maṁ bhagavā āṇāpeti, ‘imassa, ānanda, āgantukassa bhikkhuno senāsanaṁ paññāpehī’ti, icchati bhagavā tena bhikkhunā saddhiṁ ekavihāre vatthuṁ, icchati bhagavā āyasmatā soṇena saddhiṁ ekavihāre vatthun”ti—</span></p>
<p class="p3">“When the Buddha says this, it means he wishes to stay in the same dwelling as Venerable Soṇa.” </p>
<p class="p3"><span class="t1"> </span></p>
<p class="p3"><span class="t5">yasmiṁ vihāre bhagavā viharati tasmiṁ vihāre āyasmato soṇassa senāsanaṁ paññāpesi.</span></p>
<p class="p3">And he prepared a resting place for Soṇa in the Buddha’s dwelling. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā bahudeva rattiṁ ajjhokāse vītināmetvā vihāraṁ pāvisi.</span></p>
<p class="p3">Then, after spending much of the night outside, the Buddha entered the dwelling, </p>
<p class="p3"><span class="t1"> </span></p>
<p class="p3"><span class="t5">Āyasmāpi kho soṇo bahudeva rattiṁ ajjhokāse vītināmetvā vihāraṁ pāvisi.</span></p>
<p class="p3">as did Soṇa. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā rattiyā paccūsasamayaṁ paccuṭṭhāya āyasmantaṁ soṇaṁ ajjhesi—</span></p>
<p class="p3">Rising early in the morning, the Buddha said to Soṇa, </p>
<p class="p3"><span class="t1"> </span></p>
<p class="p3"><span class="t5">“paṭibhātu taṁ, bhikkhu, dhammo bhāsitun”ti.</span></p>
<p class="p3">“Recite a teaching, monk.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho āyasmā soṇo bhagavato paṭissuṇitvā sabbāneva aṭṭhakavaggikāni sarena abhāsi.</span></p>
<p class="p3">Saying, “Yes, Sir,” he chanted the entire Chapter of Eights. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āyasmato soṇassa sarabhaññapariyosāne abbhānumodi—</span></p>
<p class="p3">When he was finished, the Buddha said, </p>
<p class="p3"><span class="t1"> </span></p>
<p class="p3"><span class="t5">“sādhu sādhu, bhikkhu.</span></p>
<p class="p3">“Well done, Soṇa, well done. </p>
<p class="p3"><span class="t1"> </span></p>
<p class="p3"><span class="t5">Suggahitāni kho te, bhikkhu, aṭṭhakavaggikāni, sumanasikatāni sūpadhāritāni.</span></p>
<p class="p3">You have learned the Chapter Eights well; you have remembered it well. </p>
<p class="p3"><span class="t1"> </span></p>
<p class="p3"><span class="t5">Kalyāṇiyāpi vācāya samannāgato, vissaṭṭhāya, anelagalāya, atthassa viññāpaniyā.</span></p>
<p class="p3">And you have a good voice—it’s clear, articulate, and gets the meaning across. </p>
<p class="p3"><span class="t1"> </span></p>
<p class="p3"><span class="t5">Kativassosi tvaṁ, bhikkhū”ti?</span></p>
<p class="p3">How long have you been a monk?” </p>
<p class="p3"><span class="t1"> </span></p>
<p class="p3"><span class="t5">“Ekavassohaṁ, bhagavā”ti.</span></p>
<p class="p3">“One year.” </p>
<p class="p3"><span class="t1"> </span></p>
<p class="p3"><span class="t5">“Kissa pana tvaṁ, bhikkhu, evaṁ ciraṁ akāsī”ti?</span></p>
<p class="p3">“Why did it take you so long to go forth?” </p>
<p class="p3"><span class="t1"> </span></p>
<p class="p3"><span class="t5">“Ciraṁ diṭṭho me, bhante, kāmesu ādīnavo, api ca sambādhā gharāvāsā bahukiccā bahukaraṇīyā”ti.</span></p>
<p class="p3">“I have long seen the danger in worldly pleasures. Still, because household life is crowded and very busy, I was not able to leave.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi—</span></p>
<p class="p3">Seeing the significance of this, the Buddha uttered a heartfelt exclamation: </p>
<p class="p3"><span class="t1"> </span></p>
<p class="p3"><span class="t5">“Disvā ādīnavaṁ loke,</span></p>
<p class="p3">“Having seen the danger in the world, </p>
<p class="p3"><span class="t1"> </span></p>
<p class="p3"><span class="t5">ñatvā dhammaṁ nirūpadhiṁ;</span></p>
<p class="p3">Knowing the Truth beyond ownership, </p>
<p class="p3"><span class="t1"> </span></p>
<p class="p3"><span class="t5">Ariyo na ramatī pāpe,</span></p>
<p class="p3">The noble one doesn’t delight in what’s bad; </p>
<p class="p3"><span class="t1"> </span></p>
<p class="p3"><span class="t5">pāpe na ramatī sucī”ti.</span></p>
<p class="p3">In the bad, the pure one doesn’t delight.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā soṇo—</span></p>
<p class="p3">Soṇa thought, </p>
<p class="p3"><span class="t1"> </span></p>
<p class="p3"><span class="t5">“paṭisammodati kho maṁ bhagavā, ayaṁ khvassa kālo yaṁ me upajjhāyo paridassī”ti—</span></p>
<p class="p3">“The Buddha approves of me. This is the time to bring up what my preceptor said.” </p>
<p class="p3"><span class="t1"> </span></p>
<p class="p3"><span class="t5">uṭṭhāyāsanā ekaṁsaṁ uttarāsaṅgaṁ karitvā bhagavato pādesu sirasā nipatitvā bhagavantaṁ etadavoca—</span></p>
<p class="p3">He got up from his seat, put his upper robe over one shoulder, bowed down at the Buddha’s feet, and said, </p>
<p class="p3"><span class="t1"> </span></p>
<p class="p3"><span class="t5">“upajjhāyo me, bhante, āyasmā mahākaccāno bhagavato pāde sirasā vandati, evañca vadeti avantidakkhiṇāpatho, bhante, appabhikkhuko.</span></p>
<p class="p3">“Sir, my preceptor, Venerable Mahākaccāna, pays respect with his head at the Buddha’s feet.” He then repeated everything Mahākaccāna had asked him to say. </p>
<p class="p3"><span class="t1"> </span></p>
<p class="p3"><span class="t5">Tiṇṇaṁ me vassānaṁ accayena kicchena kasirena tato tato dasavaggaṁ bhikkhusaṅghaṁ sannipātāpetvā upasampadaṁ alatthaṁ, appeva nāma bhagavā avantidakkhiṇāpathe appatarena gaṇena upasampadaṁ anujāneyya.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhante, kaṇhuttarā bhūmi kharā gokaṇṭakahatā;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">appeva nāma bhagavā avantidakkhiṇāpathe guṇaṅguṇūpāhanaṁ anujāneyya.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhante, nahānagarukā manussā udakasuddhikā, appeva nāma bhagavā avantidakkhiṇāpathe dhuvanahānaṁ anujāneyya.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhante, cammāni attharaṇāni, eḷakacammaṁ ajacammaṁ migacammaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, majjhimesu janapadesu eragū moragū majjārū jantū;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">evameva kho, bhante, avantidakkhiṇāpathe cammāni attharaṇāni, eḷakacammaṁ ajacammaṁ migacammaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">appeva nāma bhagavā avantidakkhiṇāpathe cammāni attharaṇāni anujāneyya, eḷakacammaṁ ajacammaṁ migacammaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Etarahi, bhante, manussā nissīmagatānaṁ bhikkhūnaṁ cīvaraṁ denti—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘imaṁ cīvaraṁ itthannāmassa demā’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Te āgantvā ārocenti—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘itthannāmehi te, āvuso, manussehi cīvaraṁ dinnan’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Te kukkuccāyantā na sādiyanti—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘mā no nissaggiyaṁ ahosī’ti;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">appeva nāma bhagavā cīvare pariyāyaṁ ācikkheyyā”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“avantidakkhiṇāpatho, bhikkhave, appabhikkhuko.</span></p>
<p class="p3">“In the southern region of Avantī there are few monks. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, sabbapaccantimesu janapadesu vinayadharapañcamena gaṇena upasampadaṁ.</span></p>
<p class="p3">In all outlying countries, I allow the full ordination to be given by a group of five, including one expert on the Monastic Law. </p>
<p class="p3"><span class="t1"> </span></p>
<p class="p3"><span class="t5">Tatrime paccantimā janapadā—</span></p>
<p class="p3">In this regard, the following are the outlying countries: </p>
<p class="p3"><span class="t1"> </span></p>
<p class="p3"><span class="t5">puratthimāya disāya gajaṅgalaṁ nāma nigamo, tassa parena mahāsālā, tato parā paccantimā janapadā, orato majjhe;</span></p>
<p class="p3">In the eastern direction there is a town called _Gajaṅgala_, with another town called _Mahāsālā_ on the other side of it. Beyond that are the outlying countries. On the near side are the middle countries. </p>
<p class="p3"><span class="t1"> </span></p>
<p class="p3"><span class="t5">puratthimadakkhiṇāya disāya sallavatī nāma nadī, tato parā paccantimā janapadā, orato majjhe;</span></p>
<p class="p3">In the south-eastern direction there is a river called _Sallavatī_. Beyond that are the outlying countries. On the near side are the middle countries. </p>
<p class="p3"><span class="t1"> </span></p>
<p class="p3"><span class="t5">dakkhiṇāya disāya setakaṇṇikaṁ nāma nigamo, tato parā paccantimā janapadā, orato majjhe;</span></p>
<p class="p3">In the southern direction there is a town called _Setakaṇṇika_. Beyond that are the outlying countries. On the near side are the middle countries. </p>
<p class="p3"><span class="t1"> </span></p>
<p class="p3"><span class="t5">pacchimāya disāya thūṇaṁ nāma brāhmaṇagāmo, tato parā paccantimā janapadā, orato majjhe;</span></p>
<p class="p3">In the western direction there is a brahmin village called _Thūṇa_. Beyond that are the outlying countries. On the near side are the middle countries. </p>
<p class="p3"><span class="t1"> </span></p>
<p class="p3"><span class="t5">uttarāya disāya usīraddhajo nāma pabbato, tato parā paccantimā janapadā, orato majjhe.</span></p>
<p class="p3">In the northern direction there is a mountain called _Usīraddhaja_. Beyond that are the outlying countries. On the near side are the middle countries. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, evarūpesu paccantimesu janapadesu vinayadharapañcamena gaṇena upasampadaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhikkhave, kaṇhuttarā bhūmi kharā gokaṇṭakahatā.</span></p>
<p class="p3">In Avantī the ground is dark and hard, made rough by the hooves of cattle. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, sabbapaccantimesu janapadesu guṇaṅguṇūpāhanaṁ.</span></p>
<p class="p3">In all outlying countries, I allow sandals with multi-layered soles. </p>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhikkhave, nahānagarukā manussā udakasuddhikā.</span></p>
<p class="p3">In Avantī people value bathing and cleanliness. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, sabbapaccantimesu janapadesu dhuvanahānaṁ.</span></p>
<p class="p3">In all outlying countries, I allow unrestricted bathing. </p>
<p class="p3"><span class="t1"> </span></p>
<p class="p3"><span class="t5">Avantidakkhiṇāpathe, bhikkhave, cammāni attharaṇāni, eḷakacammaṁ ajacammaṁ migacammaṁ.</span></p>
<p class="p3">In Avantī sheep-skins, goat-skins, and deer-skins are used as rugs, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, majjhimesu janapadesu eragū moragū majjārū jantū;</span></p>
<p class="p3">just as are _eragu_-grass, chaff-flower grass, _majjāru_-grass, and _jantu_-grass in the central Ganges plain. </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, avantidakkhiṇāpathe cammāni attharaṇāni, eḷakacammaṁ ajacammaṁ migacammaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, sabbapaccantimesu janapadesu cammāni attharaṇāni, eḷakacammaṁ ajacammaṁ migacammaṁ.</span></p>
<p class="p3">In all outlying countries, I allow rugs of sheep-skin, goat-skin, and deer-skin. </p>
<p class="p3"><span class="t1"> </span></p>
<p class="p3"><span class="t5">Idha pana, bhikkhave, manussā nissīmagatānaṁ bhikkhūnaṁ cīvaraṁ denti—</span></p>
<p class="p3">And it may happen that people give robes to monks who are outside the monastic boundary, saying, ʻ </p>
<p class="p3"><span class="t1"> </span></p>
<p class="p3"><span class="t5">‘imaṁ cīvaraṁ itthannāmassa demā’ti.</span></p>
<p class="p3">We give this robe to so-and-so.’ </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, sādituṁ, na tāva taṁ gaṇanūpagaṁ yāva na hatthaṁ gacchatī”ti.</span></p>
<p class="p3">I allow you to accept it and not start counting the days until you have the robe in your hand.” </p>
<p class="p3"><span class="t1"> </span></p>
<p class="p3"><span class="t5">Cammakkhandhako pañcamo.</span></p>
<p class="p3">The fifth chapter on skins is finished. </p>
<p class="p3"><span class="t1"> </span></p>
<p class="p3"><span class="t5">Tassuddānaṁ</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Rājā ca māgadho soṇo,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">asītisahassissaro;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sāgato gijjhakūṭasmiṁ,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">bahuṁ dasseti uttariṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Pabbajjāraddhabhijjiṁsu,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">vīṇaṁ ekapalāsikaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Nīlā pītā lohitikā,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">mañjiṭṭhā kaṇhameva ca.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Mahāraṅgamahānāmā,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">vaddhikā ca paṭikkhipi;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Khallakā puṭapāli ca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">tūlatittirameṇḍajā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Vicchikā moracitrā ca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">sīhabyagghā ca dīpikā;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Ajinuddā majjārī ca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">kāḷaluvakaparikkhaṭā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Phalitupāhanā khilā,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">dhotakhāṇukhaṭakhaṭā;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Tālaveḷutiṇaṁ ceva,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">muñjapabbajahintālā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Kamalakambalasovaṇṇā,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">rūpikā maṇiveḷuriyā;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Phalikā kaṁsakācā ca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">tipusīsañca tambakā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Gāvī yānaṁ gilāno ca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">purisāyuttasivikā;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sayanāni mahācammā,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">gocammehi ca pāpako.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Gihīnaṁ cammavaddhehi,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">pavisanti gilāyano;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Mahākaccāyano soṇo,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">sarena aṭṭhakavaggikaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Upasampadaṁ pañcahi,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">guṇaṅguṇā dhuvasinā;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Cammattharaṇānuññāsi,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">na tāva gaṇanūpagaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Adāsi me vare pañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">soṇattherassa nāyakoti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Imamhi khandhake vatthūni tesaṭṭhi.</span></p>
<p class="p3">In this chapter there are sixty-three topics. </p>
<p class="p3"><span class="t1"> </span></p>
<p class="p3"><span class="t5">Cammakkhandhako niṭṭhito.</span></p>
<p class="p3">The chapter on skins is finished.</p>
<p class="p3"><span class="t1"> </span></p>

</body>
</html>
