<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Saṅghādisesakaṇḍa - The chapter on offenses entailing suspension </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">pli-tv-bu-vb-ss10_root-pli-ms.j. Saṅghādisesakaṇḍa - The chapter on offenses entailing suspension </span></h3>
<p class="p3"><span class="t4"/></p>
<p class="p3"><span class="t1"> </span></p>
<p class="p3"><span class="t5">Saṅghabhedasikkhāpada</span></p>
<p class="p3">10. The training rule on schism in the Sangha </p>
<p class="p3"><span class="t1"> </span></p>
<p class="p3"><span class="t5">Tena samayena buddho bhagavā rājagahe viharati veḷuvane kalandakanivāpe.</span></p>
<p class="p3">At one time when the Buddha was staying at Rājagaha in the Bamboo Grove, </p>
<p class="p3"><span class="t1"> </span></p>
<p class="p3"><span class="t5">Atha kho devadatto yena kokāliko kaṭamodakatissako khaṇḍadeviyā putto samuddadatto tenupasaṅkami; upasaṅkamitvā kokālikaṁ kaṭamodakatissakaṁ khaṇḍadeviyā puttaṁ samuddadattaṁ etadavoca—</span></p>
<p class="p3">Devadatta went to see Kokālika, Kaṭamodakatissaka, Khaṇḍadeviyā-putta, and Samuddadatta. He said to them, </p>
<p class="p3"><span class="t1"> </span></p>
<p class="p3"><span class="t5">“etha mayaṁ, āvuso, samaṇassa gotamassa saṅghabhedaṁ karissāma cakkabhedan”ti.</span></p>
<p class="p3">“Let’s create a schism in the Sangha of the ascetic Gotama. Let’s break its authority.” </p>
<p class="p3"><span class="t1"> </span></p>
<p class="p3"><span class="t5">Evaṁ vutte, kokāliko devadattaṁ etadavoca—</span></p>
<p class="p3">Kokālika said to Devadatta, </p>
<p class="p3"><span class="t1"> </span></p>
<p class="p3"><span class="t5">“samaṇo kho, āvuso, gotamo mahiddhiko mahānubhāvo.</span></p>
<p class="p3">“The ascetic Gotama has great supernormal powers. </p>
<p class="p3"><span class="t1"> </span></p>
<p class="p3"><span class="t5">Kathaṁ mayaṁ samaṇassa gotamassa saṅghabhedaṁ karissāma cakkabhedan”ti?</span></p>
<p class="p3">How can we do this?” </p>
<p class="p3"><span class="t1"> </span></p>
<p class="p3"><span class="t5">“Etha mayaṁ, āvuso, samaṇaṁ gotamaṁ upasaṅkamitvā pañca vatthūni yācissāma—</span></p>
<p class="p3">“Well, let’s go to the ascetic Gotama and request five things: </p>
<p class="p3"><span class="t1"> </span></p>
<p class="p3"><span class="t5">‘bhagavā, bhante, anekapariyāyena appicchassa santuṭṭhassa sallekhassa dhutassa pāsādikassa apacayassa vīriyārambhassa vaṇṇavādī.</span></p>
<p class="p3">‘In many ways, Sir, you praise fewness of wishes, contentment, the erasing of defilements, ascetic practices, being inspiring, the reduction in things, and being energetic. </p>
<p class="p3"><span class="t1"> </span></p>
<p class="p3"><span class="t5">Imāni, bhante, pañca vatthūni anekapariyāyena appicchatāya santuṭṭhiyā sallekhāya dhutatāya pāsādikatāya apacayāya vīriyārambhāya saṁvattanti.</span></p>
<p class="p3">And there are five things that lead to just that. </p>
<p class="p3"><span class="t1"> </span></p>
<p class="p3"><span class="t5">Sādhu, bhante, bhikkhū</span></p>
<p class="p3">It would be good, Sir, </p>
<p class="p3"><span class="t1"> </span></p>
<p class="p3"><span class="t5">yāvajīvaṁ āraññikā assu;</span></p>
<p class="p3">if the monks stayed in the wilderness for life, </p>
<p class="p3"><span class="t1"> </span></p>
<p class="p3"><span class="t5">yo gāmantaṁ osareyya, vajjaṁ naṁ phuseyya.</span></p>
<p class="p3">and whoever stays near an inhabited area would commit an offense; </p>
<p class="p3"><span class="t1"> </span></p>
<p class="p3"><span class="t5">Yāvajīvaṁ piṇḍapātikā assu;</span></p>
<p class="p3">if they ate only almsfood for life, </p>
<p class="p3"><span class="t1"> </span></p>
<p class="p3"><span class="t5">yo nimantanaṁ sādiyeyya, vajjaṁ naṁ phuseyya.</span></p>
<p class="p3">and whoever accepts an invitational meal would commit an offense; </p>
<p class="p3"><span class="t1"> </span></p>
<p class="p3"><span class="t5">Yāvajīvaṁ paṁsukūlikā assu;</span></p>
<p class="p3">if they were rag-robe wearers for life, </p>
<p class="p3"><span class="t1"> </span></p>
<p class="p3"><span class="t5">yo gahapaticīvaraṁ sādiyeyya, vajjaṁ naṁ phuseyya.</span></p>
<p class="p3">and whoever accepts a robe from a householder would commit an offense;</p>
<p class="p3"><span class="t1"> </span></p>
<p class="p3"><span class="t5">Yāvajīvaṁ rukkhamūlikā assu;</span></p>
<p class="p3">if they lived at the foot of a tree for life, </p>
<p class="p3"><span class="t1"> </span></p>
<p class="p3"><span class="t5">yo channaṁ upagaccheyya, vajjaṁ naṁ phuseyya.</span></p>
<p class="p3">and whoever takes shelter would commit an offense; </p>
<p class="p3"><span class="t1"> </span></p>
<p class="p3"><span class="t5">Yāvajīvaṁ macchamaṁsaṁ na khādeyyuṁ;</span></p>
<p class="p3">if they didn’t eat fish or meat for life, </p>
<p class="p3"><span class="t1"> </span></p>
<p class="p3"><span class="t5">yo macchamaṁsaṁ khādeyya, vajjaṁ naṁ phuseyyā’ti.</span></p>
<p class="p3">and whoever does would commit an offense.’ </p>
<p class="p3"><span class="t1"> </span></p>
<p class="p3"><span class="t5">Imāni samaṇo gotamo nānujānissati.</span></p>
<p class="p3">The ascetic Gotama won’t allow this. </p>
<p class="p3"><span class="t1"> </span></p>
<p class="p3"><span class="t5">Te mayaṁ imehi pañcahi vatthūhi janaṁ saññāpessāmāti.</span></p>
<p class="p3">We’ll then be able to win people over with these five points.” </p>
<p class="p3"><span class="t1"> </span></p>
<p class="p3"><span class="t5">Sakkā kho, āvuso, imehi pañcahi vatthūhi samaṇassa gotamassa saṅghabhedo kātuṁ cakkabhedo.</span></p>
<p class="p3">Kokālika said, “It might be possible to create a schism in the Sangha with these five points, </p>
<p class="p3"><span class="t1"> </span></p>
<p class="p3"><span class="t5">Lūkhapasannā hi, āvuso, manussā”ti.</span></p>
<p class="p3">for people have confidence in austerity.” </p>
<p class="p3"><span class="t1"> </span></p>
<p class="p3"><span class="t5">Atha kho devadatto sapariso yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">Devadatta and his followers then went to the Buddha, bowed, and sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho devadatto bhagavantaṁ etadavoca—</span></p>
<p class="p3">and Devadatta made his request. </p>
<p class="p3"><span class="t1"> </span></p>
<p class="p3"><span class="t5">“bhagavā, bhante, anekapariyāyena appicchassa …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">vīriyārambhassa vaṇṇavādī.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Imāni, bhante, pañca vatthūni anekapariyāyena appicchatāya …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">vīriyārambhāya saṁvattanti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sādhu, bhante, bhikkhū yāvajīvaṁ āraññikā assu;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yo gāmantaṁ osareyya vajjaṁ naṁ phuseyya …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yāvajīvaṁ macchamaṁsaṁ na khādeyyuṁ, yo macchamaṁsaṁ khādeyya vajjaṁ naṁ phuseyyā”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Alaṁ, devadatta,</span></p>
<p class="p3">The Buddha replied, “No, Devadatta. </p>
<p class="p3"><span class="t1"> </span></p>
<p class="p3"><span class="t5">yo icchati āraññiko hotu, yo icchati gāmante viharatu;</span></p>
<p class="p3">Those who wish may stay in the wilderness, and those who wish may live near inhabited areas. </p>
<p class="p3"><span class="t1"> </span></p>
<p class="p3"><span class="t5">yo icchati piṇḍapātiko hotu, yo icchati nimantanaṁ sādiyatu;</span></p>
<p class="p3">Those who wish may eat only almsfood, and those who wish may accept invitational meals. </p>
<p class="p3"><span class="t1"> </span></p>
<p class="p3"><span class="t5">yo icchati paṁsukūliko hotu, yo icchati gahapaticīvaraṁ sādiyatu.</span></p>
<p class="p3">Those who wish may be rag-robe wearers, and those who wish may accept robes from householders. </p>
<p class="p3"><span class="t1"> </span></p>
<p class="p3"><span class="t5">Aṭṭhamāse kho mayā, devadatta, rukkhamūlasenāsanaṁ anuññātaṁ, tikoṭiparisuddhaṁ macchamaṁsaṁ—</span></p>
<p class="p3">I have allowed the foot of a tree as resting place for eight months of the year, as well as fish and meat that are pure in three respects: </p>
<p class="p3"><span class="t1"> </span></p>
<p class="p3"><span class="t5">adiṭṭhaṁ asutaṁ aparisaṅkitan”ti.</span></p>
<p class="p3">one hasn’t seen, heard, or suspected that the animal was specifically killed to feed a monastic.” </p>
<p class="p3"><span class="t1"> </span></p>
<p class="p3"><span class="t5">Atha kho devadatto—</span></p>
<p class="p3">Devadatta thought, </p>
<p class="p3"><span class="t1"> </span></p>
<p class="p3"><span class="t5">“na bhagavā imāni pañca vatthūni anujānātī”ti haṭṭho udaggo sapariso uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span></p>
<p class="p3">“The Buddha doesn’t allow the five points,” and he was glad and elated. He got up from his seat, bowed down, circumambulated the Buddha with his right side toward him, and left with his followers. </p>
<p class="p3"><span class="t1"> </span></p>
<p class="p3"><span class="t5">Atha kho devadatto sapariso rājagahaṁ pavisitvā pañcahi vatthūhi janaṁ saññāpesi—</span></p>
<p class="p3">Devadatta then entered Rājagaha and won people over with the five points, </p>
<p class="p3"><span class="t1"> </span></p>
<p class="p3"><span class="t5">“mayaṁ, āvuso, samaṇaṁ gotamaṁ upasaṅkamitvā pañca vatthūni yācimhā—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘bhagavā, bhante, anekapariyāyena appicchassa santuṭṭhassa sallekhassa dhutassa pāsādikassa apacayassa vīriyārambhassa vaṇṇavādī.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Imāni, bhante, pañca vatthūni anekapariyāyena appicchatāya santuṭṭhiyā sallekhāya dhutatāya pāsādikatāya apacayāya vīriyārambhāya saṁvattanti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sādhu, bhante, bhikkhū yāvajīvaṁ āraññikā assu;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yo gāmantaṁ osareyya, vajjaṁ naṁ phuseyya.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yāvajīvaṁ piṇḍapātikā assu;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yo nimantanaṁ sādiyeyya, vajjaṁ naṁ phuseyya.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yāvajīvaṁ paṁsukūlikā assu;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yo gahapaticīvaraṁ sādiyeyya, vajjaṁ naṁ phuseyya.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yāvajīvaṁ rukkhamūlikā assu;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yo channaṁ upagaccheyya, vajjaṁ naṁ phuseyya.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yāvajīvaṁ macchamaṁsaṁ na khādeyyuṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yo macchamaṁsaṁ khādeyya, vajjaṁ naṁ phuseyyā’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Imāni samaṇo gotamo nānujānāti.</span></p>
<p class="p3">saying, “The ascetic Gotama doesn’t agree to them, </p>
<p class="p3"><span class="t1"> </span></p>
<p class="p3"><span class="t5">Te mayaṁ imehi pañcahi vatthūhi samādāya vattāmā”ti.</span></p>
<p class="p3">but we practice in accordance with them.” </p>
<p class="p3"><span class="t1"> </span></p>
<p class="p3"><span class="t5">Tattha ye te manussā assaddhā appasannā dubbuddhino te evamāhaṁsu—</span></p>
<p class="p3">The foolish people with little faith and confidence said, </p>
<p class="p3"><span class="t1"> </span></p>
<p class="p3"><span class="t5">“ime kho samaṇā sakyaputtiyā dhutā sallekhavuttino,</span></p>
<p class="p3">“These Sakyan monastics are practicing asceticism and they live their lives to erase defilements. </p>
<p class="p3"><span class="t1"> </span></p>
<p class="p3"><span class="t5">samaṇo pana gotamo bāhulliko bāhullāya cetetī”ti.</span></p>
<p class="p3">But the acetic Gotama is extravagant and has chosen a life of indulgence.” </p>
<p class="p3"><span class="t1"> </span></p>
<p class="p3"><span class="t5">Ye pana te manussā saddhā pasannā paṇḍitā byattā buddhimanto te ujjhāyanti khiyyanti vipācenti—</span></p>
<p class="p3">But the wise people who had faith and confidence complained and criticized Devadatta, </p>
<p class="p3"><span class="t1"> </span></p>
<p class="p3"><span class="t5">“kathañhi nāma devadatto bhagavato saṅghabhedāya parakkamissati cakkabhedāyā”ti.</span></p>
<p class="p3">“How can Devadatta pursue schism in the Sangha of the Buddha? How can he break its authority?” </p>
<p class="p3"><span class="t1"> </span></p>
<p class="p3"><span class="t5">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span></p>
<p class="p3">The monks heard the criticism of those people, </p>
<p class="p3"><span class="t1"> </span></p>
<p class="p3"><span class="t5">Ye te bhikkhū appicchā …pe… te ujjhāyanti khiyyanti vipācenti—</span></p>
<p class="p3">and the monks of few desires complained and criticized him </p>
<p class="p3"><span class="t1"> </span></p>
<p class="p3"><span class="t5">“kathañhi nāma devadatto saṅghabhedāya parakkamissati cakkabhedāyā”ti.</span></p>
<p class="p3">in the same way. </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū devadattaṁ anekapariyāyena vigarahitvā bhagavato etamatthaṁ ārocesuṁ …pe…</span></p>
<p class="p3">After rebuking Devadatta in many ways, they told the Buddha. Soon afterwards he had the Sangha gathered and questioned Devadatta: </p>
<p class="p3"><span class="t1"> </span></p>
<p class="p3"><span class="t5">“saccaṁ kira tvaṁ, devadatta, saṅghabhedāya parakkamasi cakkabhedāyā”ti?</span></p>
<p class="p3">“Is it true, Devadatta, that you are doing this?” </p>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti.</span></p>
<p class="p3">“It’s true, Sir.” </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā …pe…</span></p>
<p class="p3">The Buddha rebuked him … </p>
<p class="p3"><span class="t1"> </span></p>
<p class="p3"><span class="t5">kathañhi nāma tvaṁ, moghapurisa, saṅghabhedāya parakkamissasi cakkabhedāya.</span></p>
<p class="p3">“Foolish man, how can you do this? </p>
<p class="p3"><span class="t1"> </span></p>
<p class="p3"><span class="t5">Netaṁ, moghapurisa, appasannānaṁ vā pasādāya …pe…</span></p>
<p class="p3">This will affect people’s confidence …” … </p>
<p class="p3"><span class="t1"> </span></p>
<p class="p3"><span class="t5">evañca pana, bhikkhave, imaṁ sikkhāpadaṁ uddiseyyātha—</span></p>
<p class="p3">“And, monks, this training rule should be recited like this: </p>
<p class="p3"><span class="t1"> </span></p>
<p class="p3"><span class="t5">“Yo pana bhikkhu samaggassa saṅghassa bhedāya parakkameyya, bhedanasaṁvattanikaṁ vā adhikaraṇaṁ samādāya paggayha tiṭṭheyya, so bhikkhu bhikkhūhi evamassa vacanīyo—</span></p>
<p class="p3">‘If a monk pursues schism in a united Sangha or persists in taking up a legal issue conducive to schism, the monks should correct him like this, </p>
<p class="p3"><span class="t1"> </span></p>
<p class="p3"><span class="t5">‘māyasmā samaggassa saṅghassa bhedāya parakkami, bhedanasaṁvattanikaṁ vā adhikaraṇaṁ samādāya paggayha aṭṭhāsi.</span></p>
<p class="p3">“Venerable, don’t pursue schism in the united Sangha or persist in taking up a legal issue conducive to schism. </p>
<p class="p3"><span class="t1"> </span></p>
<p class="p3"><span class="t5">Sametāyasmā saṅghena. Samaggo hi saṅgho sammodamāno avivadamāno ekuddeso phāsu viharatī’ti.</span></p>
<p class="p3">Stay with the Sangha, for a united Sangha—in concord, in harmony, having a joint recitation—is at ease.” </p>
<p class="p3"><span class="t1"> </span></p>
<p class="p3"><span class="t5">Evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya.</span></p>
<p class="p3">If that monk continues as before, the monks should press him up to three times to make him stop. </p>
<p class="p3"><span class="t1"> </span></p>
<p class="p3"><span class="t5">Yāvatatiyañce samanubhāsiyamāno taṁ paṭinissajjeyya, iccetaṁ kusalaṁ;</span></p>
<p class="p3">If he then stops, all is well. </p>
<p class="p3"><span class="t1"> </span></p>
<p class="p3"><span class="t5">no ce paṭinissajjeyya, saṅghādiseso”ti.</span></p>
<p class="p3">If he does not stop, he commits an offense entailing suspension.’” </p>
<p class="p3"><span class="t1"> </span></p>
<p class="p3"><span class="t5">Yo panāti</span></p>
<p class="p3">A: </p>
<p class="p3"><span class="t1"> </span></p>
<p class="p3"><span class="t5">yo yādiso …pe…</span></p>
<p class="p3">whoever … </p>
<p class="p3"><span class="t1"> </span></p>
<p class="p3"><span class="t5">bhikkhūti</span></p>
<p class="p3">Monk: </p>
<p class="p3"><span class="t1"> </span></p>
<p class="p3"><span class="t5">…pe… ayaṁ imasmiṁ atthe adhippeto bhikkhūti.</span></p>
<p class="p3">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case. </p>
<p class="p3"><span class="t1"> </span></p>
<p class="p3"><span class="t5">Samaggo nāma saṅgho</span></p>
<p class="p3">A united Sangha: </p>
<p class="p3"><span class="t1"> </span></p>
<p class="p3"><span class="t5">samānasaṁvāsako samānasīmāyaṁ ṭhito.</span></p>
<p class="p3">those belonging to the same Buddhist sect and staying within the same monastic boundary. </p>
<p class="p3"><span class="t1"> </span></p>
<p class="p3"><span class="t5">Bhedāya parakkameyyāti—</span></p>
<p class="p3">Pursues schism: </p>
<p class="p3"><span class="t1"> </span></p>
<p class="p3"><span class="t5">“kathaṁ ime nānā assu, vinā assu, vaggā assū”ti pakkhaṁ pariyesati, gaṇaṁ bandhati.</span></p>
<p class="p3">thinking, “What can I do to split, separated, and divided them?” he searches for a faction and puts together a group. </p>
<p class="p3"><span class="t1"> </span></p>
<p class="p3"><span class="t5">Bhedanasaṁvattanikaṁ vā adhikaraṇanti</span></p>
<p class="p3">A legal issue conducive to schism: </p>
<p class="p3"><span class="t1"> </span></p>
<p class="p3"><span class="t5">aṭṭhārasabhedakaravatthūni.</span></p>
<p class="p3">the eighteen bases for schism. </p>
<p class="p3"><span class="t1"> </span></p>
<p class="p3"><span class="t5">Samādāyāti</span></p>
<p class="p3">Taking up: </p>
<p class="p3"><span class="t1"> </span></p>
<p class="p3"><span class="t5">ādāya.</span></p>
<p class="p3">having adopted. </p>
<p class="p3"><span class="t1"> </span></p>
<p class="p3"><span class="t5">Paggayhāti</span></p>
<p class="p3">Taking up: </p>
<p class="p3"><span class="t1"> </span></p>
<p class="p3"><span class="t5">dīpeyya.</span></p>
<p class="p3">he proclaims. </p>
<p class="p3"><span class="t1"> </span></p>
<p class="p3"><span class="t5">Tiṭṭheyyāti</span></p>
<p class="p3">If he persists in: </p>
<p class="p3"><span class="t1"> </span></p>
<p class="p3"><span class="t5">na paṭinissajjeyya.</span></p>
<p class="p3">if he does not stop. </p>
<p class="p3"><span class="t1"> </span></p>
<p class="p3"><span class="t5">So bhikkhūti</span></p>
<p class="p3">Him: </p>
<p class="p3"><span class="t1"> </span></p>
<p class="p3"><span class="t5">yo so saṅghabhedako bhikkhu.</span></p>
<p class="p3">the monk who is pursuing schism in the Sangha. </p>
<p class="p3"><span class="t1"> </span></p>
<p class="p3"><span class="t5">Bhikkhūhīti</span></p>
<p class="p3">The monks: </p>
<p class="p3"><span class="t1"> </span></p>
<p class="p3"><span class="t5">aññehi bhikkhūhi. Ye passanti, ye suṇanti, tehi vattabbo—</span></p>
<p class="p3">Other monks, those who see it or hear it. They should correct him like this: </p>
<p class="p3"><span class="t1"> </span></p>
<p class="p3"><span class="t5">“māyasmā samaggassa saṅghassa bhedāya parakkami, bhedanasaṁvattanikaṁ vā adhikaraṇaṁ samādāya paggayha aṭṭhāsi.</span></p>
<p class="p3">“Venerable, don’t pursue schism in the united Sangha or persist in taking up a legal issue conducive to schism. </p>
<p class="p3"><span class="t1"> </span></p>
<p class="p3"><span class="t5">Sametāyasmā saṅghena.</span></p>
<p class="p3">Stay with the Sangha, </p>
<p class="p3"><span class="t1"> </span></p>
<p class="p3"><span class="t5">Samaggo hi saṅgho sammodamāno avivadamāno ekuddeso phāsu viharatī”ti.</span></p>
<p class="p3">for a united Sangha—in concord, in harmony, having a joint recitation—is at ease.” </p>
<p class="p3"><span class="t1"> </span></p>
<p class="p3"><span class="t5">Dutiyampi vattabbo.</span></p>
<p class="p3">And they should correct him a second </p>
<p class="p3"><span class="t1"> </span></p>
<p class="p3"><span class="t5">Tatiyampi vattabbo.</span></p>
<p class="p3">and a third time. </p>
<p class="p3"><span class="t1"> </span></p>
<p class="p3"><span class="t5">Sace paṭinissajjati, iccetaṁ kusalaṁ;</span></p>
<p class="p3">If he stops, all is well. </p>
<p class="p3"><span class="t1"> </span></p>
<p class="p3"><span class="t5">no ce paṭinissajjati, āpatti dukkaṭassa.</span></p>
<p class="p3">If he does not stop, he commits an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Sutvā na vadanti, āpatti dukkaṭassa.</span></p>
<p class="p3">If those who heard about it do not say anything, they commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">So bhikkhu saṅghamajjhampi ākaḍḍhitvā vattabbo—</span></p>
<p class="p3">That monk, even if he has to be pulled into the Sangha, should be corrected like this: </p>
<p class="p3"><span class="t1"> </span></p>
<p class="p3"><span class="t5">“māyasmā samaggassa saṅghassa bhedāya parakkami, bhedanasaṁvattanikaṁ vā adhikaraṇaṁ samādāya paggayha aṭṭhāsi.</span></p>
<p class="p3">“Venerable, don’t pursue schism in the united Sangha or persist in taking up a legal issue conducive to schism. </p>
<p class="p3"><span class="t1"> </span></p>
<p class="p3"><span class="t5">Sametāyasmā saṅghena.</span></p>
<p class="p3">Stay with the Sangha, </p>
<p class="p3"><span class="t1"> </span></p>
<p class="p3"><span class="t5">Samaggo hi saṅgho sammodamāno avivadamāno ekuddeso phāsu viharatī”ti.</span></p>
<p class="p3">for a united Sangha—in concord, in harmony, having a joint recitation—is at ease.” </p>
<p class="p3"><span class="t1"> </span></p>
<p class="p3"><span class="t5">Dutiyampi vattabbo.</span></p>
<p class="p3">They should correct him a second </p>
<p class="p3"><span class="t1"> </span></p>
<p class="p3"><span class="t5">Tatiyampi vattabbo.</span></p>
<p class="p3">and a third time. </p>
<p class="p3"><span class="t1"> </span></p>
<p class="p3"><span class="t5">Sace paṭinissajjati, iccetaṁ kusalaṁ;</span></p>
<p class="p3">If he stops, all is well. </p>
<p class="p3"><span class="t1"> </span></p>
<p class="p3"><span class="t5">no ce paṭinissajjati, āpatti dukkaṭassa.</span></p>
<p class="p3">If he does not stop, he commits an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">So bhikkhu samanubhāsitabbo—</span></p>
<p class="p3">Should press him: </p>
<p class="p3"><span class="t1"> </span></p>
<p class="p3"><span class="t5">“evañca pana, bhikkhave, samanubhāsitabbo.</span></p>
<p class="p3">“And, monks, he should be pressed like this. </p>
<p class="p3"><span class="t1"> </span></p>
<p class="p3"><span class="t5">Byattena bhikkhunā paṭibalena saṅgho ñāpetabbo—</span></p>
<p class="p3">A competent and capable monk should inform the Sangha: </p>
<p class="p3"><span class="t1"> </span></p>
<p class="p3"><span class="t5">‘Suṇātu me, bhante, saṅgho.</span></p>
<p class="p3">‘Please, Venerables, I ask the Sangha to listen. </p>
<p class="p3"><span class="t1"> </span></p>
<p class="p3"><span class="t5">Ayaṁ itthannāmo bhikkhu samaggassa saṅghassa bhedāya parakkamati.</span></p>
<p class="p3">The monk so-and-so is pursuing schism in the united Sangha. </p>
<p class="p3"><span class="t1"> </span></p>
<p class="p3"><span class="t5">So taṁ vatthuṁ na paṭinissajjati.</span></p>
<p class="p3">And he keeps on doing it. </p>
<p class="p3"><span class="t1"> </span></p>
<p class="p3"><span class="t5">Yadi saṅghassa pattakallaṁ, saṅgho itthannāmaṁ bhikkhuṁ samanubhāseyya tassa vatthussa paṭinissaggāya.</span></p>
<p class="p3">If it seems appropriate to the Sangha, the Sangha should press him to make him stop. </p>
<p class="p3"><span class="t1"> </span></p>
<p class="p3"><span class="t5">Esā ñatti.</span></p>
<p class="p3">This is the motion. </p>
<p class="p3"><span class="t1"> </span></p>
<p class="p3"><span class="t5">Suṇātu me, bhante, saṅgho.</span></p>
<p class="p3">Please, Venerables, I ask the Sangha to listen. </p>
<p class="p3"><span class="t1"> </span></p>
<p class="p3"><span class="t5">Ayaṁ itthannāmo bhikkhu samaggassa saṅghassa bhedāya parakkamati.</span></p>
<p class="p3">The monk so-and-so is pursuing schism in the united Sangha. </p>
<p class="p3"><span class="t1"> </span></p>
<p class="p3"><span class="t5">So taṁ vatthuṁ na paṭinissajjati.</span></p>
<p class="p3">And he keeps on doing it. </p>
<p class="p3"><span class="t1"> </span></p>
<p class="p3"><span class="t5">Saṅgho itthannāmaṁ bhikkhuṁ samanubhāsati tassa vatthussa paṭinissaggāya.</span></p>
<p class="p3">The Sangha presses him to make him stop. </p>
<p class="p3"><span class="t1"> </span></p>
<p class="p3"><span class="t5">Yassāyasmato khamati itthannāmassa bhikkhuno samanubhāsanā tassa vatthussa paṭinissaggāya, so tuṇhassa;</span></p>
<p class="p3">Any monk who approves of pressing him to make him stop should remain silent. </p>
<p class="p3"><span class="t1"> </span></p>
<p class="p3"><span class="t5">yassa nakkhamati, so bhāseyya.</span></p>
<p class="p3">Any monk who does not approve should speak up. </p>
<p class="p3"><span class="t1"> </span></p>
<p class="p3"><span class="t5">Dutiyampi etamatthaṁ vadāmi …pe…</span></p>
<p class="p3">For the second time I speak on this matter: … </p>
<p class="p3"><span class="t1"> </span></p>
<p class="p3"><span class="t5">tatiyampi etamatthaṁ vadāmi—</span></p>
<p class="p3">For the third time I speak on this matter: </p>
<p class="p3"><span class="t1"> </span></p>
<p class="p3"><span class="t5">suṇātu me, bhante, saṅgho.</span></p>
<p class="p3">Please, Venerables, I ask the Sangha to listen. </p>
<p class="p3"><span class="t1"> </span></p>
<p class="p3"><span class="t5">Ayaṁ itthannāmo bhikkhu samaggassa saṅghassa bhedāya parakkamati.</span></p>
<p class="p3">The monk so-and-so is pursuing schism in the united Sangha. </p>
<p class="p3"><span class="t1"> </span></p>
<p class="p3"><span class="t5">So taṁ vatthuṁ na paṭinissajjati.</span></p>
<p class="p3">And he keeps on doing it. </p>
<p class="p3"><span class="t1"> </span></p>
<p class="p3"><span class="t5">Saṅgho itthannāmaṁ bhikkhuṁ samanubhāsati tassa vatthussa paṭinissaggāya.</span></p>
<p class="p3">The Sangha presses him to make him stop. </p>
<p class="p3"><span class="t1"> </span></p>
<p class="p3"><span class="t5">Yassāyasmato khamati itthannāmassa bhikkhuno samanubhāsanā tassa vatthussa paṭinissaggāya, so tuṇhassa;</span></p>
<p class="p3">Any monk who approves of pressing him to make him stop should remain silent. </p>
<p class="p3"><span class="t1"> </span></p>
<p class="p3"><span class="t5">yassa nakkhamati, so bhāseyya.</span></p>
<p class="p3">Any monk who does not approve should speak up. </p>
<p class="p3"><span class="t1"> </span></p>
<p class="p3"><span class="t5">Samanubhaṭṭho saṅghena itthannāmo bhikkhu tassa vatthussa paṭinissaggāya.</span></p>
<p class="p3">The Sangha has pressed monk so-and-so to stop. </p>
<p class="p3"><span class="t1"> </span></p>
<p class="p3"><span class="t5">Khamati saṅghassa, tasmā tuṇhī,</span></p>
<p class="p3">The Sangha approves and is therefore silent. </p>
<p class="p3"><span class="t1"> </span></p>
<p class="p3"><span class="t5">evametaṁ dhārayāmī’”ti.</span></p>
<p class="p3">I will remember it thus.’” </p>
<p class="p3"><span class="t1"> </span></p>
<p class="p3"><span class="t5">Ñattiyā dukkaṭaṁ,</span></p>
<p class="p3">After the motion, he commits an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">dvīhi kammavācāhi thullaccayā,</span></p>
<p class="p3">After each of the first two announcements, he commits a serious offense. </p>
<p class="p3"><span class="t1"> </span></p>
<p class="p3"><span class="t5">kammavācāpariyosāne āpatti saṅghādisesassa.</span></p>
<p class="p3">When the last announcement is finished, he commits an offense entailing suspension. </p>
<p class="p3"><span class="t1"> </span></p>
<p class="p3"><span class="t5">Saṅghādisesaṁ ajjhāpajjantassa ñattiyā dukkaṭaṁ, dvīhi kammavācāhi thullaccayā paṭippassambhanti.</span></p>
<p class="p3">For one who commits the offense entailing suspension, the offense of wrong conduct and the serious offenses are annulled. </p>
<p class="p3"><span class="t1"> </span></p>
<p class="p3"><span class="t5">Saṅghādisesoti</span></p>
<p class="p3">He commits an offense entailing suspension: </p>
<p class="p3"><span class="t1"> </span></p>
<p class="p3"><span class="t5">…pe… tenapi vuccati saṅghādisesoti.</span></p>
<p class="p3">… Therefore, too, it is called “an offense entailing suspension”. </p>
<p class="p3"><span class="t1"> </span></p>
<p class="p3"><span class="t5">Dhammakamme dhammakammasaññī na paṭinissajjati, āpatti saṅghādisesassa.</span></p>
<p class="p3">If it is a legitimate legal procedure, and he perceives it as such, and he does not stop, he commits an offense entailing suspension. </p>
<p class="p3"><span class="t1"> </span></p>
<p class="p3"><span class="t5">Dhammakamme vematiko na paṭinissajjati, āpatti saṅghādisesassa.</span></p>
<p class="p3">If it is a legitimate legal procedure, but he is unsure of it, and he does not stop, he commits an offense entailing suspension. </p>
<p class="p3"><span class="t1"> </span></p>
<p class="p3"><span class="t5">Dhammakamme adhammakammasaññī na paṭinissajjati, āpatti saṅghādisesassa.</span></p>
<p class="p3">If it is a legitimate legal procedure, but he perceives it as illegitimate, and he does not stop, he commits an offense entailing suspension. </p>
<p class="p3"><span class="t1"> </span></p>
<p class="p3"><span class="t5">Adhammakamme dhammakammasaññī, āpatti dukkaṭassa.</span></p>
<p class="p3">If it is an illegitimate legal procedure, but he perceives it as legitimate, he commits an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Adhammakamme vematiko, āpatti dukkaṭassa.</span></p>
<p class="p3">If it is an illegitimate legal procedure, but he is unsure of it, he commits an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Adhammakamme adhammakammasaññī, āpatti dukkaṭassa.</span></p>
<p class="p3">If it is an illegitimate legal procedure, and he perceives it as such, he commits an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anāpatti—</span></p>
<p class="p3">There is no offense: </p>
<p class="p3"><span class="t1"> </span></p>
<p class="p3"><span class="t5">asamanubhāsantassa,</span></p>
<p class="p3">if he has not been pressed; </p>
<p class="p3"><span class="t1"> </span></p>
<p class="p3"><span class="t5">paṭinissajjantassa,</span></p>
<p class="p3">if he stops; </p>
<p class="p3"><span class="t1"> </span></p>
<p class="p3"><span class="t5">ummattakassa,</span></p>
<p class="p3">if he is insane; </p>
<p class="p3"><span class="t1"> </span></p>
<p class="p3"><span class="t5">khittacittassa,</span></p>
<p class="p3">if he is deranged; </p>
<p class="p3"><span class="t1"> </span></p>
<p class="p3"><span class="t5">vedanāṭṭassa,</span></p>
<p class="p3">if he is overwhelmed by pain; </p>
<p class="p3"><span class="t1"> </span></p>
<p class="p3"><span class="t5">ādikammikassāti.</span></p>
<p class="p3">if he is the first offender. </p>
<p class="p3"><span class="t1"> </span></p>
<p class="p3"><span class="t5">Saṅghabhedasikkhāpadaṁ niṭṭhitaṁ dasamaṁ.</span></p>
<p class="p3">The training rule on schism in the Sangha, the tenth, is finished. </p>
<p class="p3"><span class="t1"> </span></p>

</body>
</html>
