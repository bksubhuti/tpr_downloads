<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn003-Dhammadāyādasutta  - Heirs in the Teaching </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Dhammadāyādasutta </span></h3>
<p class="p3"><span class="t2">Heirs in the Teaching </span></p>
<p class="p3"><span class="t3">Majjhima Nikāya 3  - Middle Discourses 3 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā bhikkhū āmantesi: </span></p>
<p class="p3">There the Buddha addressed the mendicants, </p>
<p class="p3"><span class="t1"> </span></p>
<p class="p3"><span class="t5">“bhikkhavo”ti. </span></p>
<p class="p3">“Mendicants!” </p>
<p class="p3"><span class="t1"> </span></p>
<p class="p3"><span class="t5">“Bhadante”ti te bhikkhū bhagavato paccassosuṃ. </span></p>
<p class="p3">“Venerable sir,” they replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“Dhammadāyādā me, bhikkhave, bhavatha, mā āmisadāyādā. </span></p>
<p class="p3">“Mendicants, be my heirs in the teaching, not in material things. </p>
<p class="p3"><span class="t1"> </span></p>
<p class="p3"><span class="t5">Atthi me tumhesu anukampā: </span></p>
<p class="p3">Out of compassion for you, I think, </p>
<p class="p3"><span class="t1"> </span></p>
<p class="p3"><span class="t5">‘kinti me sāvakā dhammadāyādā bhaveyyuṃ, no āmisadāyādā’ti. </span></p>
<p class="p3">‘How can my disciples become heirs in the teaching, not in material things?’ </p>
<p class="p3"><span class="t1"> </span></p>
<p class="p3"><span class="t5">Tumhe ca me, bhikkhave, āmisadāyādā bhaveyyātha no dhammadāyādā, tumhepi tena ādiyā bhaveyyātha: </span></p>
<p class="p3">If you become heirs in material things, not in the teaching, they’ll point to you, saying, </p>
<p class="p3"><span class="t1"> </span></p>
<p class="p3"><span class="t5">‘āmisadāyādā satthusāvakā viharanti, no dhammadāyādā’ti; </span></p>
<p class="p3">‘The Teacher’s disciples live as heirs in material things, not in the teaching.’ </p>
<p class="p3"><span class="t1"> </span></p>
<p class="p3"><span class="t5">ahampi tena ādiyo bhaveyyaṃ: </span></p>
<p class="p3">And they’ll point to me, saying, </p>
<p class="p3"><span class="t1"> </span></p>
<p class="p3"><span class="t5">‘āmisadāyādā satthusāvakā viharanti, no dhammadāyādā’ti. </span></p>
<p class="p3">‘The Teacher’s disciples live as heirs in material things, not in the teaching.’ </p>
<p class="p3"><span class="t1"> </span></p>
<p class="p3"><span class="t5">Tumhe ca me, bhikkhave, dhammadāyādā bhaveyyātha, no āmisadāyādā, tumhepi tena na ādiyā bhaveyyātha: </span></p>
<p class="p3">If you become heirs in the teaching, not in material things, they’ll point to you, saying, </p>
<p class="p3"><span class="t1"> </span></p>
<p class="p3"><span class="t5">‘dhammadāyādā satthusāvakā viharanti, no āmisadāyādā’ti; </span></p>
<p class="p3">‘The Teacher’s disciples live as heirs in the teaching, not in material things.’ </p>
<p class="p3"><span class="t1"> </span></p>
<p class="p3"><span class="t5">ahampi tena na ādiyo bhaveyyaṃ: </span></p>
<p class="p3">And they’ll point to me, saying, </p>
<p class="p3"><span class="t1"> </span></p>
<p class="p3"><span class="t5">‘dhammadāyādā satthusāvakā viharanti, no āmisadāyādā’ti. </span></p>
<p class="p3">‘The Teacher’s disciples live as heirs in the teaching, not in material things.’ </p>
<p class="p3"><span class="t1"> </span></p>
<p class="p3"><span class="t5">Tasmātiha me, bhikkhave, dhammadāyādā bhavatha, mā āmisadāyādā. </span></p>
<p class="p3">So, mendicants, be my heirs in the teaching, not in material things. </p>
<p class="p3"><span class="t1"> </span></p>
<p class="p3"><span class="t5">Atthi me tumhesu anukampā: </span></p>
<p class="p3">Out of compassion for you, I think, </p>
<p class="p3"><span class="t1"> </span></p>
<p class="p3"><span class="t5">‘kinti me sāvakā dhammadāyādā bhaveyyuṃ, no āmisadāyādā’ti. </span></p>
<p class="p3">‘How can my disciples become heirs in the teaching, not in material things?’ </p>
<p class="p3"><span class="t1"> </span></p>
<p class="p3"><span class="t5">Idhāhaṃ, bhikkhave, bhuttāvī assaṃ pavārito paripuṇṇo pariyosito suhito yāvadattho; </span></p>
<p class="p3">Suppose that I had eaten and refused more food, being full, and having had as much as I needed. </p>
<p class="p3"><span class="t1"> </span></p>
<p class="p3"><span class="t5">siyā ca me piṇḍapāto atirekadhammo chaḍḍanīyadhammo. </span></p>
<p class="p3">And there was some extra alms-food that was going to be thrown away. </p>
<p class="p3"><span class="t1"> </span></p>
<p class="p3"><span class="t5">Atha dve bhikkhū āgaccheyyuṃ jighacchādubbalyaparetā. </span></p>
<p class="p3">Then two mendicants were to come who were weak with hunger. </p>
<p class="p3"><span class="t1"> </span></p>
<p class="p3"><span class="t5">Tyāhaṃ evaṃ vadeyyaṃ: </span></p>
<p class="p3">I’d say to them, </p>
<p class="p3"><span class="t1"> </span></p>
<p class="p3"><span class="t5">‘ahaṃ khomhi, bhikkhave, bhuttāvī pavārito paripuṇṇo pariyosito suhito yāvadattho; </span></p>
<p class="p3">‘Mendicants, I have eaten and refused more food, being full, and having had as much as I need. </p>
<p class="p3"><span class="t1"> </span></p>
<p class="p3"><span class="t5">atthi ca me ayaṃ piṇḍapāto atirekadhammo chaḍḍanīyadhammo. </span></p>
<p class="p3">And there is this extra alms-food that’s going to be thrown away. </p>
<p class="p3"><span class="t1"> </span></p>
<p class="p3"><span class="t5">Sace ākaṅkhatha, bhuñjatha, no ce tumhe bhuñjissatha, idānāhaṃ appaharite vā chaḍḍessāmi, appāṇake vā udake opilāpessāmī’ti. </span></p>
<p class="p3">Eat it if you like. Otherwise I’ll throw it out where there is little that grows, or drop it into water that has no living creatures.’ </p>
<p class="p3"><span class="t1"> </span></p>
<p class="p3"><span class="t5">Tatrekassa bhikkhuno evamassa: </span></p>
<p class="p3">Then one of those mendicants thought, </p>
<p class="p3"><span class="t1"> </span></p>
<p class="p3"><span class="t5">‘bhagavā kho bhuttāvī pavārito paripuṇṇo pariyosito suhito yāvadattho; </span></p>
<p class="p3">‘The Buddha has eaten and refused more food. </p>
<p class="p3"><span class="t1"> </span></p>
<p class="p3"><span class="t5">atthi cāyaṃ bhagavato piṇḍapāto atirekadhammo chaḍḍanīyadhammo. </span></p>
<p class="p3">And he has some extra alms-food that’s going to be thrown away. </p>
<p class="p3"><span class="t1"> </span></p>
<p class="p3"><span class="t5">Sace mayaṃ na bhuñjissāma, idāni bhagavā appaharite vā chaḍḍessati, appāṇake vā udake opilāpessati. </span></p>
<p class="p3">If we don’t eat it he’ll throw it away. </p>
<p class="p3"><span class="t1"> </span></p>
<p class="p3"><span class="t5">Vuttaṃ kho panetaṃ bhagavatā: </span></p>
<p class="p3">But the Buddha has also said: </p>
<p class="p3"><span class="t1"> </span></p>
<p class="p3"><span class="t5">“dhammadāyādā me, bhikkhave, bhavatha, mā āmisadāyādā”ti. </span></p>
<p class="p3">“Be my heirs in the teaching, not in material things.” </p>
<p class="p3"><span class="t1"> </span></p>
<p class="p3"><span class="t5">Āmisaññataraṃ kho panetaṃ, yadidaṃ piṇḍapāto. </span></p>
<p class="p3">And alms-food is a kind of material thing. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ imaṃ piṇḍapātaṃ abhuñjitvā imināva jighacchādubbalyena evaṃ imaṃ rattindivaṃ vītināmeyyan’ti. </span></p>
<p class="p3">Instead of eating this alms-food, why don’t I spend this day and night weak with hunger?’ </p>
<p class="p3"><span class="t1"> </span></p>
<p class="p3"><span class="t5">So taṃ piṇḍapātaṃ abhuñjitvā teneva jighacchādubbalyena evaṃ taṃ rattindivaṃ vītināmeyya. </span></p>
<p class="p3">And that’s what they did. </p>
<p class="p3"><span class="t1"> </span></p>
<p class="p3"><span class="t5">Atha dutiyassa bhikkhuno evamassa: </span></p>
<p class="p3">Then the second of those mendicants thought, </p>
<p class="p3"><span class="t1"> </span></p>
<p class="p3"><span class="t5">‘bhagavā kho bhuttāvī pavārito paripuṇṇo pariyosito suhito yāvadattho; </span></p>
<p class="p3">‘The Buddha has eaten and refused more food. </p>
<p class="p3"><span class="t1"> </span></p>
<p class="p3"><span class="t5">atthi cāyaṃ bhagavato piṇḍapāto atirekadhammo chaḍḍanīyadhammo. </span></p>
<p class="p3">And he has some extra alms-food that’s going to be thrown away. </p>
<p class="p3"><span class="t1"> </span></p>
<p class="p3"><span class="t5">Sace mayaṃ na bhuñjissāma, idāni bhagavā appaharite vā chaḍḍessati, appāṇake vā udake opilāpessati. </span></p>
<p class="p3">If we don’t eat it he’ll throw it away. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ imaṃ piṇḍapātaṃ bhuñjitvā jighacchādubbalyaṃ paṭivinodetvā evaṃ imaṃ rattindivaṃ vītināmeyyan’ti. </span></p>
<p class="p3">Why don’t I eat this alms-food, then spend the day and night having got rid of my hunger and weakness?’ </p>
<p class="p3"><span class="t1"> </span></p>
<p class="p3"><span class="t5">So taṃ piṇḍapātaṃ bhuñjitvā jighacchādubbalyaṃ paṭivinodetvā evaṃ taṃ rattindivaṃ vītināmeyya. </span></p>
<p class="p3">And that’s what they did. </p>
<p class="p3"><span class="t1"> </span></p>
<p class="p3"><span class="t5">Kiñcāpi so, bhikkhave, bhikkhu taṃ piṇḍapātaṃ bhuñjitvā jighacchādubbalyaṃ paṭivinodetvā evaṃ taṃ rattindivaṃ vītināmeyya, atha kho asuyeva me purimo bhikkhu pujjataro ca pāsaṃsataro ca. </span></p>
<p class="p3">Even though that mendicant, after eating the alms-food, spent the day and night rid of hunger and weakness, it is the former mendicant who is more worthy of respect and praise. </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">Tañhi tassa, bhikkhave, bhikkhuno dīgharattaṃ appicchatāya santuṭṭhiyā sallekhāya subharatāya vīriyārambhāya saṃvattissati. </span></p>
<p class="p3">Because for a long time that will conduce to that mendicant being of few wishes, content, self-effacing, easy to look after, and energetic. </p>
<p class="p3"><span class="t1"> </span></p>
<p class="p3"><span class="t5">Tasmātiha me, bhikkhave, dhammadāyādā bhavatha, mā āmisadāyādā. </span></p>
<p class="p3">So, mendicants, be my heirs in the teaching, not in material things. </p>
<p class="p3"><span class="t1"> </span></p>
<p class="p3"><span class="t5">Atthi me tumhesu anukampā: </span></p>
<p class="p3">Out of compassion for you, I think, </p>
<p class="p3"><span class="t1"> </span></p>
<p class="p3"><span class="t5">‘kinti me sāvakā dhammadāyādā bhaveyyuṃ, no āmisadāyādā’”ti. </span></p>
<p class="p3">‘How can my disciples become heirs in the teaching, not in material things?’” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Idaṃ vatvāna sugato uṭṭhāyāsanā vihāraṃ pāvisi. </span></p>
<p class="p3">When he had spoken, the Holy One got up from his seat and entered his dwelling. </p>
<p class="p3"><span class="t1"> </span></p>
<p class="p3"><span class="t5">Tatra kho āyasmā sāriputto acirapakkantassa bhagavato bhikkhū āmantesi: </span></p>
<p class="p3">Then soon after the Buddha left, Venerable Sāriputta said to the mendicants, </p>
<p class="p3"><span class="t1"> </span></p>
<p class="p3"><span class="t5">“āvuso bhikkhave”ti. </span></p>
<p class="p3">“Reverends, mendicants!” </p>
<p class="p3"><span class="t1"> </span></p>
<p class="p3"><span class="t5">“Āvuso”ti kho te bhikkhū āyasmato sāriputtassa paccassosuṃ. </span></p>
<p class="p3">“Reverend,” they replied. </p>
<p class="p3"><span class="t1"> </span></p>
<p class="p3"><span class="t5">Āyasmā sāriputto etadavoca: </span></p>
<p class="p3">Sāriputta said this: </p>
<p class="p3"><span class="t1"> </span></p>
<p class="p3"><span class="t5">“Kittāvatā nu kho, āvuso, satthu pavivittassa viharato sāvakā vivekaṃ nānusikkhanti, kittāvatā ca pana satthu pavivittassa viharato sāvakā vivekamanusikkhantī”ti? </span></p>
<p class="p3">“Reverends, how do the disciples of a Teacher who lives in seclusion not train in seclusion? And how do they train in seclusion?” </p>
<p class="p3"><span class="t1"> </span></p>
<p class="p3"><span class="t5">“Dūratopi kho mayaṃ, āvuso, āgacchāma āyasmato sāriputtassa santike etassa bhāsitassa atthamaññātuṃ. </span></p>
<p class="p3">“Reverend, we would travel a long way to learn the meaning of this statement in the presence of Venerable Sāriputta. </p>
<p class="p3"><span class="t1"> </span></p>
<p class="p3"><span class="t5">Sādhu vatāyasmantaṃyeva sāriputtaṃ paṭibhātu etassa bhāsitassa attho; </span></p>
<p class="p3">May Venerable Sāriputta himself please clarify the meaning of this. </p>
<p class="p3"><span class="t1"> </span></p>
<p class="p3"><span class="t5">āyasmato sāriputtassa sutvā bhikkhū dhāressantī”ti. </span></p>
<p class="p3">The mendicants will listen and remember it.” </p>
<p class="p3"><span class="t1"> </span></p>
<p class="p3"><span class="t5">“Tena hāvuso, suṇātha, sādhukaṃ manasi karotha, bhāsissāmī”ti. </span></p>
<p class="p3">“Well then, reverends, listen and pay close attention, I will speak.” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti kho te bhikkhū āyasmato sāriputtassa paccassosuṃ. </span></p>
<p class="p3">“Yes, reverend,” they replied. </p>
<p class="p3"><span class="t1"> </span></p>
<p class="p3"><span class="t5">Āyasmā sāriputto etadavoca: </span></p>
<p class="p3">Sāriputta said this: </p>
<p class="p3"><span class="t1"> </span></p>
<p class="p3"><span class="t5">“Kittāvatā nu kho, āvuso, satthu pavivittassa viharato sāvakā vivekaṃ nānusikkhanti? </span></p>
<p class="p3">“Reverends, how do the disciples of a Teacher who lives in seclusion not train in seclusion? </p>
<p class="p3"><span class="t1"> </span></p>
<p class="p3"><span class="t5">Idhāvuso, satthu pavivittassa viharato sāvakā vivekaṃ nānusikkhanti, </span></p>
<p class="p3">The disciples of a teacher who lives in seclusion do not train in seclusion. </p>
<p class="p3"><span class="t1"> </span></p>
<p class="p3"><span class="t5">yesañca dhammānaṃ satthā pahānamāha, te ca dhamme nappajahanti, </span></p>
<p class="p3">They don’t give up what the Teacher tells them to give up. </p>
<p class="p3"><span class="t1"> </span></p>
<p class="p3"><span class="t5">bāhulikā ca honti, sāthalikā, okkamane pubbaṅgamā, paviveke nikkhittadhurā. </span></p>
<p class="p3">They’re indulgent and slack, leaders in backsliding, neglecting seclusion. </p>
<p class="p3"><span class="t1"> </span></p>
<p class="p3"><span class="t5">Tatrāvuso, therā bhikkhū tīhi ṭhānehi gārayhā bhavanti. </span></p>
<p class="p3">In this case, the senior mendicants should be criticized on three grounds. </p>
<p class="p3"><span class="t1"> </span></p>
<p class="p3"><span class="t5">‘Satthu pavivittassa viharato sāvakā vivekaṃ nānusikkhantī’ti—</span></p>
<p class="p3">‘The disciples of a teacher who lives in seclusion do not train in seclusion.’ </p>
<p class="p3"><span class="t1"> </span></p>
<p class="p3"><span class="t5">iminā paṭhamena ṭhānena therā bhikkhū gārayhā bhavanti. </span></p>
<p class="p3">This is the first ground. </p>
<p class="p3"><span class="t1"> </span></p>
<p class="p3"><span class="t5">‘Yesañca dhammānaṃ satthā pahānamāha te ca dhamme nappajahantī’ti—</span></p>
<p class="p3">‘They don’t give up what the Teacher tells them to give up.’ </p>
<p class="p3"><span class="t1"> </span></p>
<p class="p3"><span class="t5">iminā dutiyena ṭhānena therā bhikkhū gārayhā bhavanti. </span></p>
<p class="p3">This is the second ground. </p>
<p class="p3"><span class="t1"> </span></p>
<p class="p3"><span class="t5">‘Bāhulikā ca, sāthalikā, okkamane pubbaṅgamā, paviveke nikkhittadhurā’ti—</span></p>
<p class="p3">‘They’re indulgent and slack, leaders in backsliding, neglecting seclusion.’ </p>
<p class="p3"><span class="t1"> </span></p>
<p class="p3"><span class="t5">iminā tatiyena ṭhānena therā bhikkhū gārayhā bhavanti. </span></p>
<p class="p3">This is the third ground. </p>
<p class="p3"><span class="t1"> </span></p>
<p class="p3"><span class="t5">Therā, āvuso, bhikkhū imehi tīhi ṭhānehi gārayhā bhavanti. </span></p>
<p class="p3">The senior mendicants should be criticized on these three grounds. </p>
<p class="p3"><span class="t1"> </span></p>
<p class="p3"><span class="t5">Tatrāvuso, majjhimā bhikkhū … pe … </span></p>
<p class="p3">In this case, the middle mendicants </p>
<p class="p3"><span class="t1"> </span></p>
<p class="p3"><span class="t5">navā bhikkhū tīhi ṭhānehi gārayhā bhavanti. </span></p>
<p class="p3">and the junior mendicants should be criticized on the same three grounds. </p>
<p class="p3"><span class="t1"> </span></p>
<p class="p3"><span class="t5">‘Satthu pavivittassa viharato sāvakā vivekaṃ nānusikkhantī’ti—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iminā paṭhamena ṭhānena navā bhikkhū gārayhā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Yesañca dhammānaṃ satthā pahānamāha te ca dhamme nappajahantī’ti—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iminā dutiyena ṭhānena navā bhikkhū gārayhā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Bāhulikā ca honti, sāthalikā, okkamane pubbaṅgamā, paviveke nikkhittadhurā’ti—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iminā tatiyena ṭhānena navā bhikkhū gārayhā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Navā, āvuso, bhikkhū imehi tīhi ṭhānehi gārayhā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ettāvatā kho, āvuso, satthu pavivittassa viharato sāvakā vivekaṃ nānusikkhanti. </span></p>
<p class="p3">This is how the disciples of a Teacher who lives in seclusion do not train in seclusion. </p>
<p class="p3"><span class="t1"> </span></p>
<p class="p3"><span class="t5">Kittāvatā ca panāvuso, satthu pavivittassa viharato sāvakā vivekamanusikkhanti? </span></p>
<p class="p3">And how do the disciples of a teacher who lives in seclusion train in seclusion? </p>
<p class="p3"><span class="t1"> </span></p>
<p class="p3"><span class="t5">Idhāvuso, satthu pavivittassa viharato sāvakā vivekamanusikkhanti—</span></p>
<p class="p3">The disciples of a teacher who lives in seclusion train in seclusion. </p>
<p class="p3"><span class="t1"> </span></p>
<p class="p3"><span class="t5">yesañca dhammānaṃ satthā pahānamāha te ca dhamme pajahanti; </span></p>
<p class="p3">They give up what the Teacher tells them to give up. </p>
<p class="p3"><span class="t1"> </span></p>
<p class="p3"><span class="t5">na ca bāhulikā honti, na sāthalikā okkamane nikkhittadhurā paviveke pubbaṅgamā. </span></p>
<p class="p3">They’re not indulgent and slack, leaders in backsliding, neglecting seclusion. </p>
<p class="p3"><span class="t1"> </span></p>
<p class="p3"><span class="t5">Tatrāvuso, therā bhikkhū tīhi ṭhānehi pāsaṃsā bhavanti. </span></p>
<p class="p3">In this case, the senior mendicants should be praised on three grounds. </p>
<p class="p3"><span class="t1"> </span></p>
<p class="p3"><span class="t5">‘Satthu pavivittassa viharato sāvakā vivekamanusikkhantī’ti—</span></p>
<p class="p3">‘The disciples of a teacher who lives in seclusion train in seclusion.’ </p>
<p class="p3"><span class="t1"> </span></p>
<p class="p3"><span class="t5">iminā paṭhamena ṭhānena therā bhikkhū pāsaṃsā bhavanti. </span></p>
<p class="p3">This is the first ground. </p>
<p class="p3"><span class="t1"> </span></p>
<p class="p3"><span class="t5">‘Yesañca dhammānaṃ satthā pahānamāha te ca dhamme pajahantī’ti—</span></p>
<p class="p3">‘They give up what the Teacher tells them to give up.’ </p>
<p class="p3"><span class="t1"> </span></p>
<p class="p3"><span class="t5">iminā dutiyena ṭhānena therā bhikkhū pāsaṃsā bhavanti. </span></p>
<p class="p3">This is the second ground. </p>
<p class="p3"><span class="t1"> </span></p>
<p class="p3"><span class="t5">‘Na ca bāhulikā, na sāthalikā okkamane nikkhittadhurā paviveke pubbaṅgamā’ti—</span></p>
<p class="p3">‘They’re not indulgent and slack, leaders in backsliding, neglecting seclusion.’ </p>
<p class="p3"><span class="t1"> </span></p>
<p class="p3"><span class="t5">iminā tatiyena ṭhānena therā bhikkhū pāsaṃsā bhavanti. </span></p>
<p class="p3">This is the third ground. </p>
<p class="p3"><span class="t1"> </span></p>
<p class="p3"><span class="t5">Therā, āvuso, bhikkhū imehi tīhi ṭhānehi pāsaṃsā bhavanti. </span></p>
<p class="p3">The senior mendicants should be praised on these three grounds. </p>
<p class="p3"><span class="t1"> </span></p>
<p class="p3"><span class="t5">Tatrāvuso, majjhimā bhikkhū … pe … </span></p>
<p class="p3">In this case, the middle mendicants </p>
<p class="p3"><span class="t1"> </span></p>
<p class="p3"><span class="t5">navā bhikkhū tīhi ṭhānehi pāsaṃsā bhavanti. </span></p>
<p class="p3">and the junior mendicants should be praised on the same three grounds. </p>
<p class="p3"><span class="t1"> </span></p>
<p class="p3"><span class="t5">‘Satthu pavivittassa viharato sāvakā vivekamanusikkhantī’ti—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iminā paṭhamena ṭhānena navā bhikkhū pāsaṃsā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Yesañca dhammānaṃ satthā pahānamāha te ca dhamme pajahantī’ti—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iminā dutiyena ṭhānena navā bhikkhū pāsaṃsā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Na ca bāhulikā, na sāthalikā okkamane nikkhittadhurā paviveke pubbaṅgamā’ti—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iminā tatiyena ṭhānena navā bhikkhū pāsaṃsā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Navā, āvuso, bhikkhū imehi tīhi ṭhānehi pāsaṃsā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ettāvatā kho, āvuso, satthu pavivittassa viharato sāvakā vivekamanusikkhanti. </span></p>
<p class="p3">This is how the disciples of a Teacher who lives in seclusion train in seclusion. </p>
<p class="p3"><span class="t1"> </span></p>
<p class="p3"><span class="t5">Tatrāvuso, lobho ca pāpako doso ca pāpako. </span></p>
<p class="p3">The bad thing here is greed and hate. </p>
<p class="p3"><span class="t1"> </span></p>
<p class="p3"><span class="t5">Lobhassa ca pahānāya dosassa ca pahānāya atthi majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati. </span></p>
<p class="p3">There is a middle way of practice for giving up greed and hate. It gives vision and knowledge, and leads to peace, direct knowledge, awakening, and extinguishment. </p>
<p class="p3"><span class="t1"> </span></p>
<p class="p3"><span class="t5">Katamā ca sā, āvuso, majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati? </span></p>
<p class="p3">And what is that middle way? </p>
<p class="p3"><span class="t1"> </span></p>
<p class="p3"><span class="t5">Ayameva ariyo aṭṭhaṅgiko maggo, seyyathidaṃ—</span></p>
<p class="p3">It is simply this noble eightfold path, that is: </p>
<p class="p3"><span class="t1"> </span></p>
<p class="p3"><span class="t5">sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. </span></p>
<p class="p3">right view, right thought, right speech, right action, right livelihood, right effort, right mindfulness, and right immersion. </p>
<p class="p3"><span class="t1"> </span></p>
<p class="p3"><span class="t5">Ayaṃ kho sā, āvuso, majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati. </span></p>
<p class="p3">This is that middle way, which gives vision and knowledge, and leads to peace, direct knowledge, awakening, and extinguishment. </p>
<p class="p3"><span class="t1"> </span></p>
<p class="p3"><span class="t5">Tatrāvuso, kodho ca pāpako upanāho ca pāpako … pe … </span></p>
<p class="p3">The bad thing here is anger and hostility. … </p>
<p class="p3"><span class="t1"> </span></p>
<p class="p3"><span class="t5">makkho ca pāpako paḷāso ca pāpako, </span></p>
<p class="p3">offensiveness and contempt … </p>
<p class="p3"><span class="t1"> </span></p>
<p class="p3"><span class="t5">issā ca pāpikā maccherañca pāpakaṃ, </span></p>
<p class="p3">jealousy and stinginess … </p>
<p class="p3"><span class="t1"> </span></p>
<p class="p3"><span class="t5">māyā ca pāpikā sāṭheyyañca pāpakaṃ, </span></p>
<p class="p3">deceit and deviousness … </p>
<p class="p3"><span class="t1"> </span></p>
<p class="p3"><span class="t5">thambho ca pāpako sārambho ca pāpako, </span></p>
<p class="p3">obstinacy and aggression … </p>
<p class="p3"><span class="t1"> </span></p>
<p class="p3"><span class="t5">māno ca pāpako atimāno ca pāpako, </span></p>
<p class="p3">conceit and arrogance … </p>
<p class="p3"><span class="t1"> </span></p>
<p class="p3"><span class="t5">mado ca pāpako pamādo ca pāpako. </span></p>
<p class="p3">vanity and negligence. </p>
<p class="p3"><span class="t1"> </span></p>
<p class="p3"><span class="t5">Madassa ca pahānāya pamādassa ca pahānāya atthi majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati. </span></p>
<p class="p3">There is a middle way of practice for giving up vanity and negligence. It gives vision and knowledge, and leads to peace, direct knowledge, awakening, and extinguishment. </p>
<p class="p3"><span class="t1"> </span></p>
<p class="p3"><span class="t5">Katamā ca sā, āvuso, majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati? </span></p>
<p class="p3">And what is that middle way? </p>
<p class="p3"><span class="t1"> </span></p>
<p class="p3"><span class="t5">Ayameva ariyo aṭṭhaṅgiko maggo, seyyathidaṃ—</span></p>
<p class="p3">It is simply this noble eightfold path, that is: </p>
<p class="p3"><span class="t1"> </span></p>
<p class="p3"><span class="t5">sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. </span></p>
<p class="p3">right view, right thought, right speech, right action, right livelihood, right effort, right mindfulness, and right immersion. </p>
<p class="p3"><span class="t1"> </span></p>
<p class="p3"><span class="t5">Ayaṃ kho sā, āvuso, majjhimā paṭipadā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattatī”ti. </span></p>
<p class="p3">This is that middle way, which gives vision and knowledge, and leads to peace, direct knowledge, awakening, and extinguishment.” </p>
<p class="p3"><span class="t1"> </span></p>
<p class="p3"><span class="t5">Idamavocāyasmā sāriputto. </span></p>
<p class="p3">This is what Venerable Sāriputta said. </p>
<p class="p3"><span class="t1"> </span></p>
<p class="p3"><span class="t5">Attamanā te bhikkhū āyasmato sāriputtassa bhāsitaṃ abhinandunti. </span></p>
<p class="p3">Satisfied, the mendicants were happy with what Sāriputta said. </p>
<p class="p3"><span class="t1"> </span></p>
<p class="p3"><span class="t5">Dhammadāyādasuttaṃ niṭṭhitaṃ tatiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
