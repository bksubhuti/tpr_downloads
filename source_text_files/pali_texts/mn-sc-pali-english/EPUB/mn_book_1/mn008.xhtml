<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn008-Sallekhasutta  - Self-Effacement </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Sallekhasutta </span></h3>
<p class="p3"><span class="t2">Self-Effacement </span></p>
<p class="p3"><span class="t3">Majjhima Nikāya 8  - Middle Discourses 8 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahācundo sāyanhasamayaṃ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā mahācundo bhagavantaṃ etadavoca: </span></p>
<p class="p3">Then in the late afternoon, Venerable Mahācunda came out of retreat and went to the Buddha. He bowed, sat down to one side, and said to the Buddha: </p>
<p class="p3"><span class="t1"> </span></p>
<p class="p3"><span class="t5">“yā imā, bhante, anekavihitā diṭṭhiyo loke uppajjanti—</span></p>
<p class="p3">“Sir, there are many different views that arise in the world </p>
<p class="p3"><span class="t1"> </span></p>
<p class="p3"><span class="t5">attavādapaṭisaṃyuttā vā lokavādapaṭisaṃyuttā vā—</span></p>
<p class="p3">connected with doctrines of the self or with doctrines of the cosmos. </p>
<p class="p3"><span class="t1"> </span></p>
<p class="p3"><span class="t5">ādimeva nu kho, bhante, bhikkhuno manasikaroto evametāsaṃ diṭṭhīnaṃ pahānaṃ hoti, evametāsaṃ diṭṭhīnaṃ paṭinissaggo hotī”ti? </span></p>
<p class="p3">How does a mendicant who is focusing on the starting point give up and let go of these views?” </p>
<p class="p3"><span class="t1"> </span></p>
<p class="p3"><span class="t5">“Yā imā, cunda, anekavihitā diṭṭhiyo loke uppajjanti—</span></p>
<p class="p3">“Cunda, there are many different views that arise in the world </p>
<p class="p3"><span class="t1"> </span></p>
<p class="p3"><span class="t5">attavādapaṭisaṃyuttā vā lokavādapaṭisaṃyuttā vā—</span></p>
<p class="p3">connected with doctrines of the self or with doctrines of the cosmos. </p>
<p class="p3"><span class="t1"> </span></p>
<p class="p3"><span class="t5">yattha cetā diṭṭhiyo uppajjanti yattha ca anusenti yattha ca samudācaranti taṃ ‘netaṃ mama, nesohamasmi, na me so attā’ti—evametaṃ yathābhūtaṃ sammappaññā passato evametāsaṃ diṭṭhīnaṃ pahānaṃ hoti, evametāsaṃ diṭṭhīnaṃ paṭinissaggo hoti. </span></p>
<p class="p3">A mendicant gives up and lets go of these views by truly seeing with right wisdom where they arise, where they settle in, and where they operate as: ‘This is not mine, I am not this, this is not my self.’ </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, cunda, vijjati yaṃ idhekacco bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja vihareyya. </span></p>
<p class="p3">It’s possible that a certain mendicant, quite secluded from sensual pleasures, secluded from unskillful qualities, might enter and remain in the first absorption, which has the rapture and bliss born of seclusion, while placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They might think </p>
<p class="p3"><span class="t1"> </span></p>
<p class="p3"><span class="t5">‘sallekhena viharāmī’ti. </span></p>
<p class="p3">they’re practicing self-effacement. </p>
<p class="p3"><span class="t1"> </span></p>
<p class="p3"><span class="t5">Na kho panete, cunda, ariyassa vinaye sallekhā vuccanti. </span></p>
<p class="p3">But in the training of the noble one these are not called ‘self-effacement’; </p>
<p class="p3"><span class="t1"> </span></p>
<p class="p3"><span class="t5">Diṭṭhadhammasukhavihārā ete ariyassa vinaye vuccanti. </span></p>
<p class="p3">they’re called ‘blissful meditations in the present life’. </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, cunda, vijjati yaṃ idhekacco bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja vihareyya. </span></p>
<p class="p3">It’s possible that some mendicant, as the placing of the mind and keeping it connected are stilled, might enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They might think </p>
<p class="p3"><span class="t1"> </span></p>
<p class="p3"><span class="t5">‘sallekhena viharāmī’ti. </span></p>
<p class="p3">they’re practicing self-effacement. </p>
<p class="p3"><span class="t1"> </span></p>
<p class="p3"><span class="t5">Na kho panete, cunda, ariyassa vinaye sallekhā vuccanti. </span></p>
<p class="p3">But in the training of the noble one these are not called ‘self-effacement’; </p>
<p class="p3"><span class="t1"> </span></p>
<p class="p3"><span class="t5">Diṭṭhadhammasukhavihārā ete ariyassa vinaye vuccanti. </span></p>
<p class="p3">they’re called ‘blissful meditations in the present life’. </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, cunda, vijjati yaṃ idhekacco bhikkhu pītiyā ca virāgā upekkhako ca vihareyya, sato ca sampajāno sukhañca kāyena paṭisaṃvedeyya, yaṃ taṃ ariyā ācikkhanti: ‘upekkhako satimā sukhavihārī’ti tatiyaṃ jhānaṃ upasampajja vihareyya. </span></p>
<p class="p3">It’s possible that some mendicant, with the fading away of rapture, might enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They might think </p>
<p class="p3"><span class="t1"> </span></p>
<p class="p3"><span class="t5">‘sallekhena viharāmī’ti. </span></p>
<p class="p3">they’re practicing self-effacement. </p>
<p class="p3"><span class="t1"> </span></p>
<p class="p3"><span class="t5">Na kho panete, cunda, ariyassa vinaye sallekhā vuccanti. </span></p>
<p class="p3">But in the training of the noble one these are not called ‘self-effacement’; </p>
<p class="p3"><span class="t1"> </span></p>
<p class="p3"><span class="t5">Diṭṭhadhammasukhavihārā ete ariyassa vinaye vuccanti. </span></p>
<p class="p3">they’re called ‘blissful meditations in the present life’. </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, cunda, vijjati yaṃ idhekacco bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja vihareyya. </span></p>
<p class="p3">It’s possible that some mendicant, with the giving up of pleasure and pain, and the ending of former happiness and sadness, might enter and remain in the fourth absorption, without pleasure or pain, with pure equanimity and mindfulness. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They might think </p>
<p class="p3"><span class="t1"> </span></p>
<p class="p3"><span class="t5">‘sallekhena viharāmī’ti. </span></p>
<p class="p3">they’re practicing self-effacement. </p>
<p class="p3"><span class="t1"> </span></p>
<p class="p3"><span class="t5">Na kho panete, cunda, ariyassa vinaye sallekhā vuccanti. </span></p>
<p class="p3">But in the training of the noble one these are not called ‘self-effacement’; </p>
<p class="p3"><span class="t1"> </span></p>
<p class="p3"><span class="t5">Diṭṭhadhammasukhavihārā ete ariyassa vinaye vuccanti. </span></p>
<p class="p3">they’re called ‘blissful meditations in the present life’. </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, cunda, vijjati yaṃ idhekacco bhikkhu sabbaso rūpasaññānaṃ samatikkamā, paṭighasaññānaṃ atthaṅgamā, nānattasaññānaṃ amanasikārā, ‘ananto ākāso’ti ākāsānañcāyatanaṃ upasampajja vihareyya. </span></p>
<p class="p3">It’s possible that some mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, might enter and remain in the dimension of infinite space. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They might think </p>
<p class="p3"><span class="t1"> </span></p>
<p class="p3"><span class="t5">‘sallekhena viharāmī’ti. </span></p>
<p class="p3">they’re practicing self-effacement. </p>
<p class="p3"><span class="t1"> </span></p>
<p class="p3"><span class="t5">Na kho panete, cunda, ariyassa vinaye sallekhā vuccanti. </span></p>
<p class="p3">But in the training of the noble one these are not called ‘self-effacement’; </p>
<p class="p3"><span class="t1"> </span></p>
<p class="p3"><span class="t5">Santā ete vihārā ariyassa vinaye vuccanti. </span></p>
<p class="p3">they’re called ‘peaceful meditations’. </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, cunda, vijjati yaṃ idhekacco bhikkhu sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja vihareyya. </span></p>
<p class="p3">It’s possible that some mendicant, going totally beyond the dimension of infinite space, aware that ‘consciousness is infinite’, might enter and remain in the dimension of infinite consciousness. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They might think </p>
<p class="p3"><span class="t1"> </span></p>
<p class="p3"><span class="t5">‘sallekhena viharāmī’ti. </span></p>
<p class="p3">they’re practicing self-effacement. </p>
<p class="p3"><span class="t1"> </span></p>
<p class="p3"><span class="t5">Na kho panete, cunda, ariyassa vinaye sallekhā vuccanti. </span></p>
<p class="p3">But in the training of the noble one these are not called ‘self-effacement’; </p>
<p class="p3"><span class="t1"> </span></p>
<p class="p3"><span class="t5">Santā ete vihārā ariyassa vinaye vuccanti. </span></p>
<p class="p3">they’re called ‘peaceful meditations’. </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, cunda, vijjati yaṃ idhekacco bhikkhu sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja vihareyya. </span></p>
<p class="p3">It’s possible that some mendicant, going totally beyond the dimension of infinite consciousness, aware that ‘there is nothing at all’, might enter and remain in the dimension of nothingness. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They might think </p>
<p class="p3"><span class="t1"> </span></p>
<p class="p3"><span class="t5">‘sallekhena viharāmī’ti. </span></p>
<p class="p3">they’re practicing self-effacement. </p>
<p class="p3"><span class="t1"> </span></p>
<p class="p3"><span class="t5">Na kho panete, cunda, ariyassa vinaye sallekhā vuccanti. </span></p>
<p class="p3">But in the training of the noble one these are not called ‘self-effacement’; </p>
<p class="p3"><span class="t1"> </span></p>
<p class="p3"><span class="t5">Santā ete vihārā ariyassa vinaye vuccanti. </span></p>
<p class="p3">they’re called ‘peaceful meditations’. </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, cunda, vijjati yaṃ idhekacco bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ upasampajja vihareyya. </span></p>
<p class="p3">It’s possible that some mendicant, going totally beyond the dimension of nothingness, might enter and remain in the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They might think </p>
<p class="p3"><span class="t1"> </span></p>
<p class="p3"><span class="t5">‘sallekhena viharāmī’ti. </span></p>
<p class="p3">they’re practicing self-effacement. </p>
<p class="p3"><span class="t1"> </span></p>
<p class="p3"><span class="t5">Na kho panete, cunda, ariyassa vinaye sallekhā vuccanti. </span></p>
<p class="p3">But in the training of the noble one these are not called ‘self-effacement’; </p>
<p class="p3"><span class="t1"> </span></p>
<p class="p3"><span class="t5">Santā ete vihārā ariyassa vinaye vuccanti. </span></p>
<p class="p3">they’re called ‘peaceful meditations’. </p>
<p class="p3"><span class="t1"> </span></p>
<p class="p3"><span class="t5">1. Sallekhapariyāya </span></p>
<p class="p3">1. The Exposition of Self-Effacement </p>
<p class="p3"><span class="t1"> </span></p>
<p class="p3"><span class="t5">Idha kho pana vo, cunda, sallekho karaṇīyo. </span></p>
<p class="p3">Now, Cunda, you should work on self-effacement in each of the following ways. </p>
<p class="p3"><span class="t1"> </span></p>
<p class="p3"><span class="t5">‘Pare vihiṃsakā bhavissanti, mayamettha avihiṃsakā bhavissāmā’ti sallekho karaṇīyo. (1) </span></p>
<p class="p3">‘Others will be cruel, but here we will not be cruel.’ </p>
<p class="p3"><span class="t1"> </span></p>
<p class="p3"><span class="t5">‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti sallekho karaṇīyo. (2) </span></p>
<p class="p3">‘Others will kill living creatures, but here we will not kill living creatures.’ </p>
<p class="p3"><span class="t1"> </span></p>
<p class="p3"><span class="t5">‘Pare adinnādāyī bhavissanti, mayamettha adinnādānā paṭiviratā bhavissāmā’ti sallekho karaṇīyo. (3) </span></p>
<p class="p3">‘Others will steal, but here we will not steal.’ </p>
<p class="p3"><span class="t1"> </span></p>
<p class="p3"><span class="t5">‘Pare abrahmacārī bhavissanti, mayamettha brahmacārī bhavissāmā’ti sallekho karaṇīyo. (4) </span></p>
<p class="p3">‘Others will be unchaste, but here we will not be unchaste.’ </p>
<p class="p3"><span class="t1"> </span></p>
<p class="p3"><span class="t5">‘Pare musāvādī bhavissanti, mayamettha musāvādā paṭiviratā bhavissāmā’ti sallekho karaṇīyo. (5) </span></p>
<p class="p3">‘Others will lie, but here we will not lie.’ </p>
<p class="p3"><span class="t1"> </span></p>
<p class="p3"><span class="t5">‘Pare pisuṇavācā bhavissanti, mayamettha pisuṇāya vācāya paṭiviratā bhavissāmā’ti sallekho karaṇīyo. (6) </span></p>
<p class="p3">‘Others will speak divisively, but here we will not speak divisively.’ </p>
<p class="p3"><span class="t1"> </span></p>
<p class="p3"><span class="t5">‘Pare pharusavācā bhavissanti, mayamettha pharusāya vācāya paṭiviratā bhavissāmā’ti sallekho karaṇīyo. (7) </span></p>
<p class="p3">‘Others will speak harshly, but here we will not speak harshly.’ </p>
<p class="p3"><span class="t1"> </span></p>
<p class="p3"><span class="t5">‘Pare samphappalāpī bhavissanti, mayamettha samphappalāpā paṭiviratā bhavissāmā’ti sallekho karaṇīyo. (8) </span></p>
<p class="p3">‘Others will talk nonsense, but here we will not talk nonsense.’ </p>
<p class="p3"><span class="t1"> </span></p>
<p class="p3"><span class="t5">‘Pare abhijjhālū bhavissanti, mayamettha anabhijjhālū bhavissāmā’ti sallekho karaṇīyo. (9) </span></p>
<p class="p3">‘Others will be covetous, but here we will not be covetous.’ </p>
<p class="p3"><span class="t1"> </span></p>
<p class="p3"><span class="t5">‘Pare byāpannacittā bhavissanti, mayamettha abyāpannacittā bhavissāmā’ti sallekho karaṇīyo. (10) </span></p>
<p class="p3">‘Others will have ill will, but here we will not have ill will.’ </p>
<p class="p3"><span class="t1"> </span></p>
<p class="p3"><span class="t5">‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho karaṇīyo. (11) </span></p>
<p class="p3">‘Others will have wrong view, but here we will have right view.’ </p>
<p class="p3"><span class="t1"> </span></p>
<p class="p3"><span class="t5">‘Pare micchāsaṅkappā bhavissanti, mayamettha sammāsaṅkappā bhavissāmā’ti sallekho karaṇīyo. (12) </span></p>
<p class="p3">‘Others will have wrong thought, but here we will have right thought.’ </p>
<p class="p3"><span class="t1"> </span></p>
<p class="p3"><span class="t5">‘Pare micchāvācā bhavissanti, mayamettha sammāvācā bhavissāmā’ti sallekho karaṇīyo. (13) </span></p>
<p class="p3">‘Others will have wrong speech, but here we will have right speech.’ </p>
<p class="p3"><span class="t1"> </span></p>
<p class="p3"><span class="t5">‘Pare micchākammantā bhavissanti, mayamettha sammākammantā bhavissāmā’ti sallekho karaṇīyo. (14) </span></p>
<p class="p3">‘Others will have wrong action, but here we will have right action.’ </p>
<p class="p3"><span class="t1"> </span></p>
<p class="p3"><span class="t5">‘Pare micchāājīvā bhavissanti, mayamettha sammāājīvā bhavissāmā’ti sallekho karaṇīyo. (15) </span></p>
<p class="p3">‘Others will have wrong livelihood, but here we will have right livelihood.’ </p>
<p class="p3"><span class="t1"> </span></p>
<p class="p3"><span class="t5">‘Pare micchāvāyāmā bhavissanti, mayamettha sammāvāyāmā bhavissāmā’ti sallekho karaṇīyo. (16) </span></p>
<p class="p3">‘Others will have wrong effort, but here we will have right effort.’ </p>
<p class="p3"><span class="t1"> </span></p>
<p class="p3"><span class="t5">‘Pare micchāsatī bhavissanti, mayamettha sammāsatī bhavissāmā’ti sallekho karaṇīyo. (17) </span></p>
<p class="p3">‘Others will have wrong mindfulness, but here we will have right mindfulness.’ </p>
<p class="p3"><span class="t1"> </span></p>
<p class="p3"><span class="t5">‘Pare micchāsamādhi bhavissanti, mayamettha sammāsamādhī bhavissāmā’ti sallekho karaṇīyo. (18) </span></p>
<p class="p3">‘Others will have wrong immersion, but here we will have right immersion.’ </p>
<p class="p3"><span class="t1"> </span></p>
<p class="p3"><span class="t5">‘Pare micchāñāṇī bhavissanti, mayamettha sammāñāṇī bhavissāmā’ti sallekho karaṇīyo. (19) </span></p>
<p class="p3">‘Others will have wrong knowledge, but here we will have right knowledge.’ </p>
<p class="p3"><span class="t1"> </span></p>
<p class="p3"><span class="t5">‘Pare micchāvimuttī bhavissanti, mayamettha sammāvimuttī bhavissāmā’ti sallekho karaṇīyo. (20) </span></p>
<p class="p3">‘Others will have wrong freedom, but here we will have right freedom.’ </p>
<p class="p3"><span class="t1"> </span></p>
<p class="p3"><span class="t5">‘Pare thinamiddhapariyuṭṭhitā bhavissanti, mayamettha vigatathinamiddhā bhavissāmā’ti sallekho karaṇīyo. (21) </span></p>
<p class="p3">‘Others will be overcome with dullness and drowsiness, but here we will be rid of dullness and drowsiness.’ </p>
<p class="p3"><span class="t1"> </span></p>
<p class="p3"><span class="t5">‘Pare uddhatā bhavissanti, mayamettha anuddhatā bhavissāmā’ti sallekho karaṇīyo. (22) </span></p>
<p class="p3">‘Others will be restless, but here we will not be restless.’ </p>
<p class="p3"><span class="t1"> </span></p>
<p class="p3"><span class="t5">‘Pare vicikicchī bhavissanti, mayamettha tiṇṇavicikicchā bhavissāmā’ti sallekho karaṇīyo. (23) </span></p>
<p class="p3">‘Others will have doubts, but here we will have gone beyond doubt.’ </p>
<p class="p3"><span class="t1"> </span></p>
<p class="p3"><span class="t5">‘Pare kodhanā bhavissanti, mayamettha akkodhanā bhavissāmā’ti sallekho karaṇīyo. (24) </span></p>
<p class="p3">‘Others will be irritable, but here we will be without anger.’ </p>
<p class="p3"><span class="t1"> </span></p>
<p class="p3"><span class="t5">‘Pare upanāhī bhavissanti, mayamettha anupanāhī bhavissāmā’ti sallekho karaṇīyo. (25) </span></p>
<p class="p3">‘Others will be hostile, but here we will be without hostility.’ </p>
<p class="p3"><span class="t1"> </span></p>
<p class="p3"><span class="t5">‘Pare makkhī bhavissanti, mayamettha amakkhī bhavissāmā’ti sallekho karaṇīyo. (26) </span></p>
<p class="p3">‘Others will be offensive, but here we will be inoffensive.’ </p>
<p class="p3"><span class="t1"> </span></p>
<p class="p3"><span class="t5">‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo. (27) </span></p>
<p class="p3">‘Others will be contemptuous, but here we will be without contempt.’ </p>
<p class="p3"><span class="t1"> </span></p>
<p class="p3"><span class="t5">‘Pare issukī bhavissanti, mayamettha anissukī bhavissāmā’ti sallekho karaṇīyo. (28) </span></p>
<p class="p3">‘Others will be jealous, but here we will be without jealousy.’ </p>
<p class="p3"><span class="t1"> </span></p>
<p class="p3"><span class="t5">‘Pare maccharī bhavissanti, mayamettha amaccharī bhavissāmā’ti sallekho karaṇīyo. (29) </span></p>
<p class="p3">‘Others will be stingy, but here we will be without stinginess.’ </p>
<p class="p3"><span class="t1"> </span></p>
<p class="p3"><span class="t5">‘Pare saṭhā bhavissanti, mayamettha asaṭhā bhavissāmā’ti sallekho karaṇīyo. (30) </span></p>
<p class="p3">‘Others will be devious, but here we will not be devious.’ </p>
<p class="p3"><span class="t1"> </span></p>
<p class="p3"><span class="t5">‘Pare māyāvī bhavissanti, mayamettha amāyāvī bhavissāmā’ti sallekho karaṇīyo. (31) </span></p>
<p class="p3">‘Others will be deceitful, but here we will not be deceitful.’ </p>
<p class="p3"><span class="t1"> </span></p>
<p class="p3"><span class="t5">‘Pare thaddhā bhavissanti, mayamettha atthaddhā bhavissāmā’ti sallekho karaṇīyo. (32) </span></p>
<p class="p3">‘Others will be stubborn, but here we will not be stubborn.’ </p>
<p class="p3"><span class="t1"> </span></p>
<p class="p3"><span class="t5">‘Pare atimānī bhavissanti, mayamettha anatimānī bhavissāmā’ti sallekho karaṇīyo. (33) </span></p>
<p class="p3">‘Others will be arrogant, but here we will not be arrogant.’ </p>
<p class="p3"><span class="t1"> </span></p>
<p class="p3"><span class="t5">‘Pare dubbacā bhavissanti, mayamettha suvacā bhavissāmā’ti sallekho karaṇīyo. (34) </span></p>
<p class="p3">‘Others will be hard to admonish, but here we will not be hard to admonish.’ </p>
<p class="p3"><span class="t1"> </span></p>
<p class="p3"><span class="t5">‘Pare pāpamittā bhavissanti, mayamettha kalyāṇamittā bhavissāmā’ti sallekho karaṇīyo. (35) </span></p>
<p class="p3">‘Others will have bad friends, but here we will have good friends.’ </p>
<p class="p3"><span class="t1"> </span></p>
<p class="p3"><span class="t5">‘Pare pamattā bhavissanti, mayamettha appamattā bhavissāmā’ti sallekho karaṇīyo. (36) </span></p>
<p class="p3">‘Others will be negligent, but here we will be diligent.’ </p>
<p class="p3"><span class="t1"> </span></p>
<p class="p3"><span class="t5">‘Pare assaddhā bhavissanti, mayamettha saddhā bhavissāmā’ti sallekho karaṇīyo. (37) </span></p>
<p class="p3">‘Others will be faithless, but here we will have faith.’ </p>
<p class="p3"><span class="t1"> </span></p>
<p class="p3"><span class="t5">‘Pare ahirikā bhavissanti, mayamettha hirimanā bhavissāmā’ti sallekho karaṇīyo. (38) </span></p>
<p class="p3">‘Others will be conscienceless, but here we will have a sense of conscience.’ </p>
<p class="p3"><span class="t1"> </span></p>
<p class="p3"><span class="t5">‘Pare anottāpī bhavissanti, mayamettha ottāpī bhavissāmā’ti sallekho karaṇīyo. (39) </span></p>
<p class="p3">‘Others will be imprudent, but here we will be prudent.’ </p>
<p class="p3"><span class="t1"> </span></p>
<p class="p3"><span class="t5">‘Pare appassutā bhavissanti, mayamettha bahussutā bhavissāmā’ti sallekho karaṇīyo. (40) </span></p>
<p class="p3">‘Others will be uneducated, but here we will be well educated.’ </p>
<p class="p3"><span class="t1"> </span></p>
<p class="p3"><span class="t5">‘Pare kusītā bhavissanti, mayamettha āraddhavīriyā bhavissāmā’ti sallekho karaṇīyo. (41) </span></p>
<p class="p3">‘Others will be lazy, but here we will be energetic.’ </p>
<p class="p3"><span class="t1"> </span></p>
<p class="p3"><span class="t5">‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho karaṇīyo. (42) </span></p>
<p class="p3">‘Others will be unmindful, but here we will be mindful.’ </p>
<p class="p3"><span class="t1"> </span></p>
<p class="p3"><span class="t5">‘Pare duppaññā bhavissanti, mayamettha paññāsampannā bhavissāmā’ti sallekho karaṇīyo. (43) </span></p>
<p class="p3">‘Others will be witless, but here we will be accomplished in wisdom.’ </p>
<p class="p3"><span class="t1"> </span></p>
<p class="p3"><span class="t5">‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti sallekho karaṇīyo. (44) </span></p>
<p class="p3">‘Others will be attached to their own views, holding them tight, and refusing to let go, but here we will not be attached to our own views, not holding them tight, but will let them go easily.’ </p>
<p class="p3"><span class="t1"> </span></p>
<p class="p3"><span class="t5">2. Cittupapādapariyāya </span></p>
<p class="p3">2. Giving Rise to the Thought </p>
<p class="p3"><span class="t1"> </span></p>
<p class="p3"><span class="t5">Cittuppādampi kho ahaṃ, cunda, kusalesu dhammesu bahukāraṃ vadāmi, ko pana vādo kāyena vācāya anuvidhīyanāsu. </span></p>
<p class="p3">Cunda, I say that even giving rise to the thought of skillful qualities is very helpful, let alone following that path in body and speech. </p>
<p class="p3"><span class="t1"> </span></p>
<p class="p3"><span class="t5">Tasmātiha, cunda, ‘pare vihiṃsakā bhavissanti, mayamettha avihiṃsakā bhavissāmā’ti cittaṃ uppādetabbaṃ. </span></p>
<p class="p3">That’s why you should give rise to the following thoughts. ‘Others will be cruel, but here we will not be cruel.’ </p>
<p class="p3"><span class="t1"> </span></p>
<p class="p3"><span class="t5">‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti cittaṃ uppādetabbaṃ … pe … </span></p>
<p class="p3">‘Others will kill living creatures, but here we will not kill living creatures.’ … </p>
<p class="p3"><span class="t1"> </span></p>
<p class="p3"><span class="t5">‘pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti cittaṃ uppādetabbaṃ. (44) </span></p>
<p class="p3">‘Others will be attached to their own views, holding them tight, and refusing to let go, but here we will not be attached to our own views, not holding them tight, but will let them go easily.’ </p>
<p class="p3"><span class="t1"> </span></p>
<p class="p3"><span class="t5">3. Parikkamanapariyāya </span></p>
<p class="p3">3. A Way Around </p>
<p class="p3"><span class="t1"> </span></p>
<p class="p3"><span class="t5">Seyyathāpi, cunda, visamo maggo assa, tassa añño samo maggo parikkamanāya; </span></p>
<p class="p3">Cunda, suppose there was a rough path and another smooth path to get around it. </p>
<p class="p3"><span class="t1"> </span></p>
<p class="p3"><span class="t5">seyyathā vā pana, cunda, visamaṃ titthaṃ assa, tassa aññaṃ samaṃ titthaṃ parikkamanāya; </span></p>
<p class="p3">Or suppose there was a rough ford and another smooth ford to get around it. </p>
<p class="p3"><span class="t1"> </span></p>
<p class="p3"><span class="t5">evameva kho, cunda, vihiṃsakassa purisapuggalassa avihiṃsā hoti parikkamanāya, pāṇātipātissa purisapuggalassa pāṇātipātā veramaṇī hoti parikkamanāya, adinnādāyissa purisapuggalassa adinnādānā veramaṇī hoti parikkamanāya, abrahmacārissa purisapuggalassa abrahmacariyā veramaṇī hoti parikkamanāya, musāvādissa purisapuggalassa musāvādā veramaṇī hoti parikkamanāya, pisuṇavācassa purisapuggalassa pisuṇāya vācāya veramaṇī hoti parikkamanāya, pharusavācassa purisapuggalassa pharusāya vācāya veramaṇī hoti parikkamanāya, samphappalāpissa purisapuggalassa samphappalāpā veramaṇī hoti parikkamanāya, abhijjhālussa purisapuggalassa anabhijjhā hoti parikkamanāya, byāpannacittassa purisapuggalassa abyāpādo hoti parikkamanāya. (1–10.) </span></p>
<p class="p3">In the same way, a cruel individual gets around it by not being cruel. An individual who kills gets around it by not killing. … </p>
<p class="p3"><span class="t1"> </span></p>
<p class="p3"><span class="t5">Micchādiṭṭhissa purisapuggalassa sammādiṭṭhi hoti parikkamanāya, micchāsaṅkappassa purisapuggalassa sammāsaṅkappo hoti parikkamanāya, micchāvācassa purisapuggalassa sammāvācā hoti parikkamanāya, micchākammantassa purisapuggalassa sammākammanto hoti parikkamanāya, micchāājīvassa purisapuggalassa sammāājīvo hoti parikkamanāya, micchāvāyāmassa purisapuggalassa sammāvāyāmo hoti parikkamanāya, micchāsatissa purisapuggalassa sammāsati hoti parikkamanāya, micchāsamādhissa purisapuggalassa sammāsamādhi hoti parikkamanāya, micchāñāṇissa purisapuggalassa sammāñāṇaṃ hoti parikkamanāya, micchāvimuttissa purisapuggalassa sammāvimutti hoti parikkamanāya. (11–20.) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Thinamiddhapariyuṭṭhitassa purisapuggalassa vigatathinamiddhatā hoti parikkamanāya, uddhatassa purisapuggalassa anuddhaccaṃ hoti parikkamanāya, vicikicchissa purisapuggalassa tiṇṇavicikicchatā hoti parikkamanāya, kodhanassa purisapuggalassa akkodho hoti parikkamanāya, upanāhissa purisapuggalassa anupanāho hoti parikkamanāya, makkhissa purisapuggalassa amakkho hoti parikkamanāya, paḷāsissa purisapuggalassa apaḷāso hoti parikkamanāya, issukissa purisapuggalassa anissukitā hoti parikkamanāya, maccharissa purisapuggalassa amacchariyaṃ hoti parikkamanāya, saṭhassa purisapuggalassa asāṭheyyaṃ hoti parikkamanāya, māyāvissa purisapuggalassa amāyā hoti parikkamanāya, thaddhassa purisapuggalassa atthaddhiyaṃ hoti parikkamanāya, atimānissa purisapuggalassa anatimāno hoti parikkamanāya, dubbacassa purisapuggalassa sovacassatā hoti parikkamanāya, pāpamittassa purisapuggalassa kalyāṇamittatā hoti parikkamanāya, pamattassa purisapuggalassa appamādo hoti parikkamanāya, assaddhassa purisapuggalassa saddhā hoti parikkamanāya, ahirikassa purisapuggalassa hirī hoti parikkamanāya, anottāpissa purisapuggalassa ottappaṃ hoti parikkamanāya, appassutassa purisapuggalassa bāhusaccaṃ hoti parikkamanāya, kusītassa purisapuggalassa vīriyārambho hoti parikkamanāya, muṭṭhassatissa purisapuggalassa upaṭṭhitassatitā hoti parikkamanāya, duppaññassa purisapuggalassa paññāsampadā hoti parikkamanāya, sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parikkamanāya. (21–44.) </span></p>
<p class="p3">An individual who is attached to their own views, holding them tight, and refusing to let go, gets around it by not being attached to their own views, not holding them tight, but letting them go easily. </p>
<p class="p3"><span class="t1"> </span></p>
<p class="p3"><span class="t5">4. Uparibhāgapariyāya </span></p>
<p class="p3">4. Going Up </p>
<p class="p3"><span class="t1"> </span></p>
<p class="p3"><span class="t5">Seyyathāpi, cunda, ye keci akusalā dhammā sabbe te adhobhāgaṅgamanīyā, ye keci kusalā dhammā sabbe te uparibhāgaṅgamanīyā; </span></p>
<p class="p3">Cunda, all unskillful qualities lead downwards, while all skillful qualities lead upwards. </p>
<p class="p3"><span class="t1"> </span></p>
<p class="p3"><span class="t5">evameva kho, cunda, vihiṃsakassa purisapuggalassa avihiṃsā hoti uparibhāgāya, pāṇātipātissa purisapuggalassa pāṇātipātā veramaṇī hoti uparibhāgāya … pe … </span></p>
<p class="p3">In the same way, a cruel individual is led upwards by not being cruel. An individual who kills is led upwards by not killing … </p>
<p class="p3"><span class="t1"> </span></p>
<p class="p3"><span class="t5">sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti uparibhāgāya. (44) </span></p>
<p class="p3">An individual who is attached to their own views, holding them tight, and refusing to let go, is led upwards by not being attached to their own views, not holding them tight, but letting them go easily. </p>
<p class="p3"><span class="t1"> </span></p>
<p class="p3"><span class="t5">5. Parinibbānapariyāya </span></p>
<p class="p3">5. The Exposition by Extinguishment </p>
<p class="p3"><span class="t1"> </span></p>
<p class="p3"><span class="t5">So vata, cunda, attanā palipapalipanno paraṃ palipapalipannaṃ uddharissatīti netaṃ ṭhānaṃ vijjati. </span></p>
<p class="p3">Truly, Cunda, if you’re sinking down in the mud you can’t pull out someone else who is also sinking down in the mud. </p>
<p class="p3"><span class="t1"> </span></p>
<p class="p3"><span class="t5">So vata, cunda, attanā apalipapalipanno paraṃ palipapalipannaṃ uddharissatīti ṭhānametaṃ vijjati. </span></p>
<p class="p3">But if you’re not sinking down in the mud you can pull out someone else who is sinking down in the mud. </p>
<p class="p3"><span class="t1"> </span></p>
<p class="p3"><span class="t5">So vata, cunda, attanā adanto avinīto aparinibbuto paraṃ damessati vinessati parinibbāpessatīti netaṃ ṭhānaṃ vijjati. </span></p>
<p class="p3">Truly, if you’re not tamed, trained, and extinguished you can’t tame, train, and extinguish someone else. </p>
<p class="p3"><span class="t1"> </span></p>
<p class="p3"><span class="t5">So vata, cunda, attanā danto vinīto parinibbuto paraṃ damessati vinessati parinibbāpessatīti ṭhānametaṃ vijjati. </span></p>
<p class="p3">But if you’re tamed, trained, and extinguished you can tame, train, and extinguish someone else. </p>
<p class="p3"><span class="t1"> </span></p>
<p class="p3"><span class="t5">Evameva kho, cunda, vihiṃsakassa purisapuggalassa avihiṃsā hoti parinibbānāya, pāṇātipātissa purisapuggalassa pāṇātipātā veramaṇī hoti parinibbānāya. </span></p>
<p class="p3">In the same way, a cruel individual extinguishes it by not being cruel. An individual who kills extinguishes it by not killing. … </p>
<p class="p3"><span class="t1"> </span></p>
<p class="p3"><span class="t5">Adinnādāyissa purisapuggalassa adinnādānā veramaṇī hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Abrahmacārissa purisapuggalassa abrahmacariyā veramaṇī hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Musāvādissa purisapuggalassa musāvādā veramaṇī hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pisuṇavācassa purisapuggalassa pisuṇāya vācāya veramaṇī hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pharusavācassa purisapuggalassa pharusāya vācāya veramaṇī hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Samphappalāpissa purisapuggalassa samphappalāpā veramaṇī hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Abhijjhālussa purisapuggalassa anabhijjhā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Byāpannacittassa purisapuggalassa abyāpādo hoti parinibbānāya. (1–10.) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchādiṭṭhissa purisapuggalassa sammādiṭṭhi hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchāsaṅkappassa purisapuggalassa sammāsaṅkappo hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchāvācassa purisapuggalassa sammāvācā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchākammantassa purisapuggalassa sammākammanto hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchāājīvassa purisapuggalassa sammāājīvo hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchāvāyāmassa purisapuggalassa sammāvāyāmo hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchāsatissa purisapuggalassa sammāsati hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchāsamādhissa purisapuggalassa sammāsamādhi hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchāñāṇissa purisapuggalassa sammāñāṇaṃ hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Micchāvimuttissa purisapuggalassa sammāvimutti hoti parinibbānāya. (11–20.) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Thinamiddhapariyuṭṭhitassa purisapuggalassa vigatathinamiddhatā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Uddhatassa purisapuggalassa anuddhaccaṃ hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Vicikicchissa purisapuggalassa tiṇṇavicikicchatā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kodhanassa purisapuggalassa akkodho hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Upanāhissa purisapuggalassa anupanāho hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Makkhissa purisapuggalassa amakkho hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Paḷāsissa purisapuggalassa apaḷāso hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Issukissa purisapuggalassa anissukitā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Maccharissa purisapuggalassa amacchariyaṃ hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Saṭhassa purisapuggalassa asāṭheyyaṃ hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Māyāvissa purisapuggalassa amāyā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Thaddhassa purisapuggalassa atthaddhiyaṃ hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atimānissa purisapuggalassa anatimāno hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Dubbacassa purisapuggalassa sovacassatā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pāpamittassa purisapuggalassa kalyāṇamittatā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pamattassa purisapuggalassa appamādo hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Assaddhassa purisapuggalassa saddhā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ahirikassa purisapuggalassa hirī hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Anottāpissa purisapuggalassa ottappaṃ hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Appassutassa purisapuggalassa bāhusaccaṃ hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kusītassa purisapuggalassa vīriyārambho hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Muṭṭhassatissa purisapuggalassa upaṭṭhitassatitā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Duppaññassa purisapuggalassa paññāsampadā hoti parinibbānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parinibbānāya. (21–44.) </span></p>
<p class="p3">An individual who is attached to their own views, holding them tight, and refusing to let go, extinguishes it by not being attached to their own views, not holding them tight, but letting them go easily. </p>
<p class="p3"><span class="t1"> </span></p>
<p class="p3"><span class="t5">Iti kho, cunda, desito mayā sallekhapariyāyo, desito cittuppādapariyāyo, desito parikkamanapariyāyo, desito uparibhāgapariyāyo, desito parinibbānapariyāyo. </span></p>
<p class="p3">So, Cunda, I’ve taught the expositions by way of self-effacement, giving rise to thought, the way around, going up, and extinguishing. </p>
<p class="p3"><span class="t1"> </span></p>
<p class="p3"><span class="t5">Yaṃ kho, cunda, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. </span></p>
<p class="p3">Out of compassion, I’ve done what a teacher should do who wants what’s best for their disciples. </p>
<p class="p3"><span class="t1"> </span></p>
<p class="p3"><span class="t5">Etāni, cunda, rukkhamūlāni, etāni suññāgārāni, jhāyatha, cunda, mā pamādattha, mā pacchāvippaṭisārino ahuvattha—ayaṃ kho amhākaṃ anusāsanī”ti. </span></p>
<p class="p3">Here are these roots of trees, and here are these empty huts. Practice absorption, Cunda! Don’t be negligent! Don’t regret it later! This is my instruction.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamano āyasmā mahācundo bhagavato bhāsitaṃ abhinandīti. </span></p>
<p class="p3">Satisfied, Venerable Mahācunda was happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Catuttālīsapadā vuttā, </span></p>
<p class="p3">Forty-four items have been stated, </p>
<p class="p3"><span class="t1"> </span></p>
<p class="p3"><span class="t5">sandhayo pañca desitā; </span></p>
<p class="p3">organized into five sections. </p>
<p class="p3"><span class="t1"> </span></p>
<p class="p3"><span class="t5">Sallekho nāma suttanto, </span></p>
<p class="p3">“Effacement” is the name of this discourse, </p>
<p class="p3"><span class="t1"> </span></p>
<p class="p3"><span class="t5">gambhīro sāgarūpamoti. </span></p>
<p class="p3">which is deep as the ocean. </p>
<p class="p3"><span class="t1"> </span></p>
<p class="p3"><span class="t5">Sallekhasuttaṃ niṭṭhitaṃ aṭṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
