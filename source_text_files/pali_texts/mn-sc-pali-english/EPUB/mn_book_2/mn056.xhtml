<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn056-Upālisutta  - With Upāli </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Upālisutta </span></h3>
<p class="p3"><span class="t2">With Upāli </span></p>
<p class="p3"><span class="t3">Majjhima Nikāya 56  - Middle Discourses 56 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā nāḷandāyaṃ viharati pāvārikambavane. </span></p>
<p class="p3">At one time the Buddha was staying near Nālandā in Pāvārika’s mango grove. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena nigaṇṭho nāṭaputto nāḷandāyaṃ paṭivasati mahatiyā nigaṇṭhaparisāya saddhiṃ. </span></p>
<p class="p3">At that time Nigaṇṭha Nāṭaputta was residing at Nāḷandā together with a large assembly of Jain ascetics. </p>
<p class="p3"><span class="t1"> </span></p>
<p class="p3"><span class="t5">Atha kho dīghatapassī nigaṇṭho nāḷandāyaṃ piṇḍāya caritvā pacchābhattaṃ piṇḍapātapaṭikkanto yena pāvārikambavanaṃ yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then the Jain ascetic Dīgha Tapassī wandered for alms in Nāḷandā. After the meal, on his return from alms-round, he went to Pāvārika’s mango grove. There he approached the Buddha, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsi. Ekamantaṃ ṭhitaṃ kho dīghatapassiṃ nigaṇṭhaṃ bhagavā etadavoca: </span></p>
<p class="p3">When the greetings and polite conversation were over, he stood to one side. The Buddha said to him, </p>
<p class="p3"><span class="t1"> </span></p>
<p class="p3"><span class="t5">“saṃvijjanti kho, tapassi, āsanāni; sace ākaṅkhasi nisīdā”ti. </span></p>
<p class="p3">“There are seats, Tapassī. Please sit if you wish.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, dīghatapassī nigaṇṭho aññataraṃ nīcaṃ āsanaṃ gahetvā ekamantaṃ nisīdi. </span></p>
<p class="p3">When he said this, Dīgha Tapassī took a low seat and sat to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṃ nisinnaṃ kho dīghatapassiṃ nigaṇṭhaṃ bhagavā etadavoca: </span></p>
<p class="p3">The Buddha said to him, </p>
<p class="p3"><span class="t1"> </span></p>
<p class="p3"><span class="t5">“kati pana, tapassi, nigaṇṭho nāṭaputto kammāni paññapeti pāpassa kammassa kiriyāya pāpassa kammassa pavattiyā”ti? </span></p>
<p class="p3">“Tapassī, how many kinds of deed does Nigaṇṭha Nātaputta describe for performing bad deeds?” </p>
<p class="p3"><span class="t1"> </span></p>
<p class="p3"><span class="t5">“Na kho, āvuso gotama, āciṇṇaṃ nigaṇṭhassa nāṭaputtassa ‘kammaṃ, kamman’ti paññapetuṃ; </span></p>
<p class="p3">“Reverend Gotama, Nigaṇṭha Nātaputta doesn’t usually speak in terms of ‘deeds’. </p>
<p class="p3"><span class="t1"> </span></p>
<p class="p3"><span class="t5">‘daṇḍaṃ, daṇḍan’ti kho, āvuso gotama, āciṇṇaṃ nigaṇṭhassa nāṭaputtassa paññapetun”ti. </span></p>
<p class="p3">He usually speaks in terms of ‘rods’.” </p>
<p class="p3"><span class="t1"> </span></p>
<p class="p3"><span class="t5">“Kati pana, tapassi, nigaṇṭho nāṭaputto daṇḍāni paññapeti pāpassa kammassa kiriyāya pāpassa kammassa pavattiyā”ti? </span></p>
<p class="p3">“Then how many kinds of rod does Nigaṇṭha Nātaputta describe for performing bad deeds?” </p>
<p class="p3"><span class="t1"> </span></p>
<p class="p3"><span class="t5">“Tīṇi kho, āvuso gotama, nigaṇṭho nāṭaputto daṇḍāni paññapeti pāpassa kammassa kiriyāya pāpassa kammassa pavattiyāti, seyyathidaṃ—</span></p>
<p class="p3">“Nigaṇṭha Nātaputta describes three kinds of rod for performing bad deeds: </p>
<p class="p3"><span class="t1"> </span></p>
<p class="p3"><span class="t5">kāyadaṇḍaṃ, vacīdaṇḍaṃ, manodaṇḍan”ti. </span></p>
<p class="p3">the physical rod, the verbal rod, and the mental rod.” </p>
<p class="p3"><span class="t1"> </span></p>
<p class="p3"><span class="t5">“Kiṃ pana, tapassi, aññadeva kāyadaṇḍaṃ, aññaṃ vacīdaṇḍaṃ, aññaṃ manodaṇḍan”ti? </span></p>
<p class="p3">“But are these kinds of rod all distinct from each other?” </p>
<p class="p3"><span class="t1"> </span></p>
<p class="p3"><span class="t5">“Aññadeva, āvuso gotama, kāyadaṇḍaṃ, aññaṃ vacīdaṇḍaṃ, aññaṃ manodaṇḍan”ti. </span></p>
<p class="p3">“Yes, each is quite distinct.” </p>
<p class="p3"><span class="t1"> </span></p>
<p class="p3"><span class="t5">“Imesaṃ pana, tapassi, tiṇṇaṃ daṇḍānaṃ evaṃ paṭivibhattānaṃ evaṃ paṭivisiṭṭhānaṃ katamaṃ daṇḍaṃ nigaṇṭho nāṭaputto mahāsāvajjataraṃ paññapeti pāpassa kammassa kiriyāya pāpassa kammassa pavattiyā, yadi vā kāyadaṇḍaṃ, yadi vā vacīdaṇḍaṃ, yadi vā manodaṇḍan”ti? </span></p>
<p class="p3">“Of the three rods thus analyzed and differentiated, which rod does Nigaṇṭha Nātaputta describe as being the most blameworthy for performing bad deeds: the physical rod, the verbal rod, or the mental rod?” </p>
<p class="p3"><span class="t1"> </span></p>
<p class="p3"><span class="t5">“Imesaṃ kho, āvuso gotama, tiṇṇaṃ daṇḍānaṃ evaṃ paṭivibhattānaṃ evaṃ paṭivisiṭṭhānaṃ kāyadaṇḍaṃ nigaṇṭho nāṭaputto mahāsāvajjataraṃ paññapeti pāpassa kammassa kiriyāya pāpassa kammassa pavattiyā, no tathā vacīdaṇḍaṃ, no tathā manodaṇḍan”ti. </span></p>
<p class="p3">“Nigaṇṭha Nātaputta describes the physical rod as being the most blameworthy for performing bad deeds, not so much the verbal rod or the mental rod.” </p>
<p class="p3"><span class="t1"> </span></p>
<p class="p3"><span class="t5">“Kāyadaṇḍanti, tapassi, vadesi”? </span></p>
<p class="p3">“Do you say the physical rod, Tapassī?” </p>
<p class="p3"><span class="t1"> </span></p>
<p class="p3"><span class="t5">“Kāyadaṇḍanti, āvuso gotama, vadāmi”. </span></p>
<p class="p3">“I say the physical rod, Reverend Gotama.” </p>
<p class="p3"><span class="t1"> </span></p>
<p class="p3"><span class="t5">“Kāyadaṇḍanti, tapassi, vadesi”? </span></p>
<p class="p3">“Do you say the physical rod, Tapassī?” </p>
<p class="p3"><span class="t1"> </span></p>
<p class="p3"><span class="t5">“Kāyadaṇḍanti, āvuso gotama, vadāmi”. </span></p>
<p class="p3">“I say the physical rod, Reverend Gotama.” </p>
<p class="p3"><span class="t1"> </span></p>
<p class="p3"><span class="t5">“Kāyadaṇḍanti, tapassi, vadesi”? </span></p>
<p class="p3">“Do you say the physical rod, Tapassī?” </p>
<p class="p3"><span class="t1"> </span></p>
<p class="p3"><span class="t5">“Kāyadaṇḍanti, āvuso gotama, vadāmī”ti. </span></p>
<p class="p3">“I say the physical rod, Reverend Gotama.” </p>
<p class="p3"><span class="t1"> </span></p>
<p class="p3"><span class="t5">Itiha bhagavā dīghatapassiṃ nigaṇṭhaṃ imasmiṃ kathāvatthusmiṃ yāvatatiyakaṃ patiṭṭhāpesi. </span></p>
<p class="p3">Thus the Buddha made Dīgha Tapassī stand by this point up to the third time. </p>
<p class="p3"><span class="t1"> </span></p>
<p class="p3"><span class="t5">Evaṃ vutte, dīghatapassī nigaṇṭho bhagavantaṃ etadavoca: </span></p>
<p class="p3">When this was said, Dīgha Tapassī said to the Buddha, </p>
<p class="p3"><span class="t1"> </span></p>
<p class="p3"><span class="t5">“tvaṃ panāvuso gotama, kati daṇḍāni paññapesi pāpassa kammassa kiriyāya pāpassa kammassa pavattiyā”ti? </span></p>
<p class="p3">“But Reverend Gotama, how many kinds of rod do you describe for performing bad deeds?” </p>
<p class="p3"><span class="t1"> </span></p>
<p class="p3"><span class="t5">“Na kho, tapassi, āciṇṇaṃ tathāgatassa ‘daṇḍaṃ, daṇḍan’ti paññapetuṃ; </span></p>
<p class="p3">“Tapassī, the Realized One doesn’t usually speak in terms of ‘rods’. </p>
<p class="p3"><span class="t1"> </span></p>
<p class="p3"><span class="t5">‘kammaṃ, kamman’ti kho, tapassi, āciṇṇaṃ tathāgatassa paññapetun”ti? </span></p>
<p class="p3">He usually speaks in terms of ‘deeds’.” </p>
<p class="p3"><span class="t1"> </span></p>
<p class="p3"><span class="t5">“Tvaṃ panāvuso gotama, kati kammāni paññapesi pāpassa kammassa kiriyāya pāpassa kammassa pavattiyā”ti? </span></p>
<p class="p3">“Then how many kinds of deed do you describe for performing bad deeds?” </p>
<p class="p3"><span class="t1"> </span></p>
<p class="p3"><span class="t5">“Tīṇi kho ahaṃ, tapassi, kammāni paññapemi pāpassa kammassa kiriyāya pāpassa kammassa pavattiyā, seyyathidaṃ—</span></p>
<p class="p3">“I describe three kinds of deed for performing bad deeds: </p>
<p class="p3"><span class="t1"> </span></p>
<p class="p3"><span class="t5">kāyakammaṃ, vacīkammaṃ, manokamman”ti. </span></p>
<p class="p3">physical deeds, verbal deeds, and mental deeds.” </p>
<p class="p3"><span class="t1"> </span></p>
<p class="p3"><span class="t5">“Kiṃ panāvuso gotama, aññadeva kāyakammaṃ, aññaṃ vacīkammaṃ, aññaṃ manokamman”ti? </span></p>
<p class="p3">“But are these kinds of deed all distinct from each other?” </p>
<p class="p3"><span class="t1"> </span></p>
<p class="p3"><span class="t5">“Aññadeva, tapassi, kāyakammaṃ, aññaṃ vacīkammaṃ, aññaṃ manokamman”ti. </span></p>
<p class="p3">“Yes, each is quite distinct.” </p>
<p class="p3"><span class="t1"> </span></p>
<p class="p3"><span class="t5">“Imesaṃ panāvuso gotama, tiṇṇaṃ kammānaṃ evaṃ paṭivibhattānaṃ evaṃ paṭivisiṭṭhānaṃ katamaṃ kammaṃ mahāsāvajjataraṃ paññapesi pāpassa kammassa kiriyāya pāpassa kammassa pavattiyā, yadi vā kāyakammaṃ, yadi vā vacīkammaṃ, yadi vā manokamman”ti? </span></p>
<p class="p3">“Of the three deeds thus analyzed and differentiated, which deed do you describe as being the most blameworthy for performing bad deeds: physical deeds, verbal deeds, or mental deeds?” </p>
<p class="p3"><span class="t1"> </span></p>
<p class="p3"><span class="t5">“Imesaṃ kho ahaṃ, tapassi, tiṇṇaṃ kammānaṃ evaṃ paṭivibhattānaṃ evaṃ paṭivisiṭṭhānaṃ manokammaṃ mahāsāvajjataraṃ paññapemi pāpassa kammassa kiriyāya pāpassa kammassa pavattiyā, no tathā kāyakammaṃ, no tathā vacīkamman”ti. </span></p>
<p class="p3">“I describe mental deeds as being the most blameworthy for performing bad deeds, not so much physical deeds or verbal deeds.” </p>
<p class="p3"><span class="t1"> </span></p>
<p class="p3"><span class="t5">“Manokammanti, āvuso gotama, vadesi”? </span></p>
<p class="p3">“Do you say mental deeds, Reverend Gotama?” </p>
<p class="p3"><span class="t1"> </span></p>
<p class="p3"><span class="t5">“Manokammanti, tapassi, vadāmi”. </span></p>
<p class="p3">“I say mental deeds, Tapassī.” </p>
<p class="p3"><span class="t1"> </span></p>
<p class="p3"><span class="t5">“Manokammanti, āvuso gotama, vadesi”? </span></p>
<p class="p3">“Do you say mental deeds, Reverend Gotama?” </p>
<p class="p3"><span class="t1"> </span></p>
<p class="p3"><span class="t5">“Manokammanti, tapassi, vadāmi”. </span></p>
<p class="p3">“I say mental deeds, Tapassī.” </p>
<p class="p3"><span class="t1"> </span></p>
<p class="p3"><span class="t5">“Manokammanti, āvuso gotama, vadesi”? </span></p>
<p class="p3">“Do you say mental deeds, Reverend Gotama?” </p>
<p class="p3"><span class="t1"> </span></p>
<p class="p3"><span class="t5">“Manokammanti, tapassi, vadāmī”ti. </span></p>
<p class="p3">“I say mental deeds, Tapassī.” </p>
<p class="p3"><span class="t1"> </span></p>
<p class="p3"><span class="t5">Itiha dīghatapassī nigaṇṭho bhagavantaṃ imasmiṃ kathāvatthusmiṃ yāvatatiyakaṃ patiṭṭhāpetvā uṭṭhāyāsanā yena nigaṇṭho nāṭaputto tenupasaṅkami. </span></p>
<p class="p3">Thus the Jain ascetic Dīgha Tapassī made the Buddha stand by this point up to the third time, after which he got up from his seat and went to see Nigaṇṭha Nātaputta. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena nigaṇṭho nāṭaputto mahatiyā gihiparisāya saddhiṃ nisinno hoti bālakiniyā parisāya upālipamukhāya. </span></p>
<p class="p3">Now at that time Nigaṇṭha Nātaputta was sitting together with a large assembly of laypeople of Bālaka headed by Upāli. </p>
<p class="p3"><span class="t1"> </span></p>
<p class="p3"><span class="t5">Addasā kho nigaṇṭho nāṭaputto dīghatapassiṃ nigaṇṭhaṃ dūratova āgacchantaṃ; </span></p>
<p class="p3">Nigaṇṭha Nātaputta saw Dīgha Tapassī coming off in the distance </p>
<p class="p3"><span class="t1"> </span></p>
<p class="p3"><span class="t5">disvāna dīghatapassiṃ nigaṇṭhaṃ etadavoca: </span></p>
<p class="p3">and said to him, </p>
<p class="p3"><span class="t1"> </span></p>
<p class="p3"><span class="t5">“handa kuto nu tvaṃ, tapassi, āgacchasi divā divassā”ti? </span></p>
<p class="p3">“So, Tapassī, where are you coming from in the middle of the day?” </p>
<p class="p3"><span class="t1"> </span></p>
<p class="p3"><span class="t5">“Ito hi kho ahaṃ, bhante, āgacchāmi samaṇassa gotamassa santikā”ti. </span></p>
<p class="p3">“Just now, sir, I’ve come from the presence of the ascetic Gotama.” </p>
<p class="p3"><span class="t1"> </span></p>
<p class="p3"><span class="t5">“Ahu pana te, tapassi, samaṇena gotamena saddhiṃ kocideva kathāsallāpo”ti? </span></p>
<p class="p3">“But did you have some discussion with him?” </p>
<p class="p3"><span class="t1"> </span></p>
<p class="p3"><span class="t5">“Ahu kho me, bhante, samaṇena gotamena saddhiṃ kocideva kathāsallāpo”ti. </span></p>
<p class="p3">“I did.” </p>
<p class="p3"><span class="t1"> </span></p>
<p class="p3"><span class="t5">“Yathā kathaṃ pana te, tapassi, ahu samaṇena gotamena saddhiṃ kocideva kathāsallāpo”ti? </span></p>
<p class="p3">“And what kind of discussion did you have with him?” </p>
<p class="p3"><span class="t1"> </span></p>
<p class="p3"><span class="t5">Atha kho dīghatapassī nigaṇṭho yāvatako ahosi bhagavatā saddhiṃ kathāsallāpo taṃ sabbaṃ nigaṇṭhassa nāṭaputtassa ārocesi. </span></p>
<p class="p3">Then Dīgha Tapassī informed Nigaṇṭha Nātaputta of all they had discussed. </p>
<p class="p3"><span class="t1"> </span></p>
<p class="p3"><span class="t5">Evaṃ vutte, nigaṇṭho nāṭaputto dīghatapassiṃ nigaṇṭhaṃ etadavoca: </span></p>
<p class="p3">When he had spoken, Nigaṇṭha said to him, </p>
<p class="p3"><span class="t1"> </span></p>
<p class="p3"><span class="t5">“sādhu sādhu, tapassi. </span></p>
<p class="p3">“Good, good, Tapassī! </p>
<p class="p3"><span class="t1"> </span></p>
<p class="p3"><span class="t5">Yathā taṃ sutavatā sāvakena sammadeva satthusāsanaṃ ājānantena evameva dīghatapassinā nigaṇṭhena samaṇassa gotamassa byākataṃ. </span></p>
<p class="p3">Dīgha Tapassī has answered the ascetic Gotama like an educated disciple who rightly understands their teacher’s instructions. </p>
<p class="p3"><span class="t1"> </span></p>
<p class="p3"><span class="t5">Kiñhi sobhati chavo manodaṇḍo imassa evaṃ oḷārikassa kāyadaṇḍassa upanidhāya. </span></p>
<p class="p3">For how impressive is the measly mental rod when compared with the substantial physical rod? </p>
<p class="p3"><span class="t1"> </span></p>
<p class="p3"><span class="t5">Atha kho kāyadaṇḍova mahāsāvajjataro pāpassa kammassa kiriyāya pāpassa kammassa pavattiyā, no tathā vacīdaṇḍo, no tathā manodaṇḍo”ti. </span></p>
<p class="p3">Rather, the physical rod is the most blameworthy for performing bad deeds, not so much the verbal rod or the mental rod.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, upāli gahapati nigaṇṭhaṃ nāṭaputtaṃ etadavoca: </span></p>
<p class="p3">When he said this, the householder Upāli said to him, </p>
<p class="p3"><span class="t1"> </span></p>
<p class="p3"><span class="t5">“sādhu sādhu, bhante dīghatapassī. </span></p>
<p class="p3">“Good, sir! Well done, Dīgha Tapassī! </p>
<p class="p3"><span class="t1"> </span></p>
<p class="p3"><span class="t5">Yathā taṃ sutavatā sāvakena sammadeva satthusāsanaṃ ājānantena evamevaṃ bhadantena tapassinā samaṇassa gotamassa byākataṃ. </span></p>
<p class="p3">The honorable Tapassī has answered the ascetic Gotama like an educated disciple who rightly understands their teacher’s instructions. </p>
<p class="p3"><span class="t1"> </span></p>
<p class="p3"><span class="t5">Kiñhi sobhati chavo manodaṇḍo imassa evaṃ oḷārikassa kāyadaṇḍassa upanidhāya. </span></p>
<p class="p3">For how impressive is the measly mental rod when compared with the substantial physical rod? </p>
<p class="p3"><span class="t1"> </span></p>
<p class="p3"><span class="t5">Atha kho kāyadaṇḍova mahāsāvajjataro pāpassa kammassa kiriyāya pāpassa kammassa pavattiyā, no tathā vacīdaṇḍo, no tathā manodaṇḍo. </span></p>
<p class="p3">Rather, the physical rod is the most blameworthy for performing bad deeds, not so much the verbal rod or the mental rod. </p>
<p class="p3"><span class="t1"> </span></p>
<p class="p3"><span class="t5">Handa cāhaṃ, bhante, gacchāmi samaṇassa gotamassa imasmiṃ kathāvatthusmiṃ vādaṃ āropessāmi. </span></p>
<p class="p3">I’d better go and refute the ascetic Gotama’s doctrine regarding this point. </p>
<p class="p3"><span class="t1"> </span></p>
<p class="p3"><span class="t5">Sace me samaṇo gotamo tathā patiṭṭhahissati yathā bhadantena tapassinā patiṭṭhāpitaṃ; seyyathāpi nāma balavā puriso dīghalomikaṃ eḷakaṃ lomesu gahetvā ākaḍḍheyya parikaḍḍheyya samparikaḍḍheyya; evamevāhaṃ samaṇaṃ gotamaṃ vādena vādaṃ ākaḍḍhissāmi parikaḍḍhissāmi samparikaḍḍhissāmi. </span></p>
<p class="p3">If he stands by the position that he stated to Dīgha Tapassī, I’ll take him on in debate and drag him to and fro and round about, like a strong man would drag a fleecy sheep to and fro and round about! </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma balavā soṇḍikākammakāro mahantaṃ soṇḍikākilañjaṃ gambhīre udakarahade pakkhipitvā kaṇṇe gahetvā ākaḍḍheyya parikaḍḍheyya samparikaḍḍheyya; evamevāhaṃ samaṇaṃ gotamaṃ vādena vādaṃ ākaḍḍhissāmi parikaḍḍhissāmi samparikaḍḍhissāmi. </span></p>
<p class="p3">Taking him on in debate, I’ll drag him to and fro and round about, like a strong brewer’s worker would toss a large brewer’s sieve into a deep lake, grab it by the corners, and drag it to and fro and round about! </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma balavā soṇḍikādhutto vālaṃ kaṇṇe gahetvā odhuneyya niddhuneyya nipphoṭeyya; evamevāhaṃ samaṇaṃ gotamaṃ vādena vādaṃ odhunissāmi niddhunissāmi nipphoṭessāmi. </span></p>
<p class="p3">Taking him on in debate, I’ll shake him down and about and give him a beating, like a strong brewer’s mixer would grab a strainer by the corners and shake it down and about, and give it a beating! </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma kuñjaro saṭṭhihāyano gambhīraṃ pokkharaṇiṃ ogāhetvā sāṇadhovikaṃ nāma kīḷitajātaṃ kīḷati; evamevāhaṃ samaṇaṃ gotamaṃ sāṇadhovikaṃ maññe kīḷitajātaṃ kīḷissāmi. </span></p>
<p class="p3">I’ll play a game of ear-washing with the ascetic Gotama, like a sixty-year-old elephant would plunge into a deep lotus pond and play a game of ear-washing! </p>
<p class="p3"><span class="t1"> </span></p>
<p class="p3"><span class="t5">Handa cāhaṃ, bhante, gacchāmi samaṇassa gotamassa imasmiṃ kathāvatthusmiṃ vādaṃ āropessāmī”ti. </span></p>
<p class="p3">Sir, I’d better go and refute the ascetic Gotama’s doctrine on this point.” </p>
<p class="p3"><span class="t1"> </span></p>
<p class="p3"><span class="t5">“Gaccha tvaṃ, gahapati, samaṇassa gotamassa imasmiṃ kathāvatthusmiṃ vādaṃ āropehi. </span></p>
<p class="p3">“Go, householder, refute the ascetic Gotama’s doctrine on this point. </p>
<p class="p3"><span class="t1"> </span></p>
<p class="p3"><span class="t5">Ahaṃ vā hi, gahapati, samaṇassa gotamassa vādaṃ āropeyyaṃ, dīghatapassī vā nigaṇṭho, tvaṃ vā”ti. </span></p>
<p class="p3">For either I should do so, or Dīgha Tapassī, or you.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, dīghatapassī nigaṇṭho nigaṇṭhaṃ nāṭaputtaṃ etadavoca: </span></p>
<p class="p3">When he said this, Dīgha Tapassī said to Nigaṇṭha Nātaputta, </p>
<p class="p3"><span class="t1"> </span></p>
<p class="p3"><span class="t5">“na kho metaṃ, bhante, ruccati yaṃ upāli gahapati samaṇassa gotamassa vādaṃ āropeyya. </span></p>
<p class="p3">“Sir, I don’t believe it’s a good idea for the householder Upāli to rebut the ascetic Gotama’s doctrine. </p>
<p class="p3"><span class="t1"> </span></p>
<p class="p3"><span class="t5">Samaṇo hi, bhante, gotamo māyāvī āvaṭṭaniṃ māyaṃ jānāti yāya aññatitthiyānaṃ sāvake āvaṭṭetī”ti. </span></p>
<p class="p3">For the ascetic Gotama is a magician. He knows a conversion magic, and uses it to convert the disciples of those who follow other paths.” </p>
<p class="p3"><span class="t1"> </span></p>
<p class="p3"><span class="t5">“Aṭṭhānaṃ kho etaṃ, tapassi, anavakāso yaṃ upāli gahapati samaṇassa gotamassa sāvakattaṃ upagaccheyya. </span></p>
<p class="p3">“It is impossible, Tapassī, it cannot happen that Upāli could become Gotama’s disciple. </p>
<p class="p3"><span class="t1"> </span></p>
<p class="p3"><span class="t5">Ṭhānañca kho etaṃ vijjati yaṃ samaṇo gotamo upālissa gahapatissa sāvakattaṃ upagaccheyya. </span></p>
<p class="p3">But it is possible that Gotama could become Upāli’s disciple. </p>
<p class="p3"><span class="t1"> </span></p>
<p class="p3"><span class="t5">Gaccha tvaṃ, gahapati, samaṇassa gotamassa imasmiṃ kathāvatthusmiṃ vādaṃ āropehi. </span></p>
<p class="p3">Go, householder, refute the ascetic Gotama’s doctrine on this point. </p>
<p class="p3"><span class="t1"> </span></p>
<p class="p3"><span class="t5">Ahaṃ vā hi, gahapati, samaṇassa gotamassa vādaṃ āropeyyaṃ, dīghatapassī vā nigaṇṭho, tvaṃ vā”ti. </span></p>
<p class="p3">For either I should do so, or Dīgha Tapassī, or you.” </p>
<p class="p3"><span class="t1"> </span></p>
<p class="p3"><span class="t5">Dutiyampi kho dīghatapassī … pe … </span></p>
<p class="p3">For a second time … </p>
<p class="p3"><span class="t1"> </span></p>
<p class="p3"><span class="t5">tatiyampi kho dīghatapassī nigaṇṭho nigaṇṭhaṃ nāṭaputtaṃ etadavoca: </span></p>
<p class="p3">and a third time, Dīgha Tapassī said to Nigaṇṭha Nātaputta, </p>
<p class="p3"><span class="t1"> </span></p>
<p class="p3"><span class="t5">“na kho metaṃ, bhante, ruccati yaṃ upāli gahapati samaṇassa gotamassa vādaṃ āropeyya. </span></p>
<p class="p3">“Sir, I don’t believe it’s a good idea for the householder Upāli to rebut the ascetic Gotama’s doctrine. </p>
<p class="p3"><span class="t1"> </span></p>
<p class="p3"><span class="t5">Samaṇo hi, bhante, gotamo māyāvī āvaṭṭaniṃ māyaṃ jānāti yāya aññatitthiyānaṃ sāvake āvaṭṭetī”ti. </span></p>
<p class="p3">For the ascetic Gotama is a magician. He knows a conversion magic, and uses it to convert the disciples of those who follow other paths.” </p>
<p class="p3"><span class="t1"> </span></p>
<p class="p3"><span class="t5">“Aṭṭhānaṃ kho etaṃ, tapassi, anavakāso yaṃ upāli gahapati samaṇassa gotamassa sāvakattaṃ upagaccheyya. </span></p>
<p class="p3">“It is impossible, Tapassī, it cannot happen that Upāli could become Gotama’s disciple. </p>
<p class="p3"><span class="t1"> </span></p>
<p class="p3"><span class="t5">Ṭhānañca kho etaṃ vijjati yaṃ samaṇo gotamo upālissa gahapatissa sāvakattaṃ upagaccheyya. </span></p>
<p class="p3">But it is possible that Gotama could become Upāli’s disciple. </p>
<p class="p3"><span class="t1"> </span></p>
<p class="p3"><span class="t5">Gaccha tvaṃ, gahapati, samaṇassa gotamassa imasmiṃ kathāvatthusmiṃ vādaṃ āropehi. </span></p>
<p class="p3">Go, householder, refute the ascetic Gotama’s doctrine on this point. </p>
<p class="p3"><span class="t1"> </span></p>
<p class="p3"><span class="t5">Ahaṃ vā hi, gahapati, samaṇassa gotamassa vādaṃ āropeyyaṃ, dīghatapassī vā nigaṇṭho, tvaṃ vā”ti. </span></p>
<p class="p3">For either I should do so, or Dīgha Tapassī, or you.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho upāli gahapati nigaṇṭhassa nāṭaputtassa paṭissutvā uṭṭhāyāsanā nigaṇṭhaṃ nāṭaputtaṃ abhivādetvā padakkhiṇaṃ katvā yena pāvārikambavanaṃ yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho upāli gahapati bhagavantaṃ etadavoca: </span></p>
<p class="p3">“Yes, sir,” replied the householder Upāli to Nigaṇṭha Nāṭaputta. He got up from his seat, bowed, and respectfully circled him, keeping him on his right. Then he went to the Buddha, bowed, sat down to one side, and said to him, </p>
<p class="p3"><span class="t1"> </span></p>
<p class="p3"><span class="t5">“āgamā nu khvidha, bhante, dīghatapassī nigaṇṭho”ti? </span></p>
<p class="p3">“Sir, did the Jain ascetic Dīgha Tapassī come here?” </p>
<p class="p3"><span class="t1"> </span></p>
<p class="p3"><span class="t5">“Āgamā khvidha, gahapati, dīghatapassī nigaṇṭho”ti. </span></p>
<p class="p3">“He did, householder.” </p>
<p class="p3"><span class="t1"> </span></p>
<p class="p3"><span class="t5">“Ahu kho pana te, bhante, dīghatapassinā nigaṇṭhena saddhiṃ kocideva kathāsallāpo”ti? </span></p>
<p class="p3">“But did you have some discussion with him?” </p>
<p class="p3"><span class="t1"> </span></p>
<p class="p3"><span class="t5">“Ahu kho me, gahapati, dīghatapassinā nigaṇṭhena saddhiṃ kocideva kathāsallāpo”ti. </span></p>
<p class="p3">“I did.” </p>
<p class="p3"><span class="t1"> </span></p>
<p class="p3"><span class="t5">“Yathā kathaṃ pana te, bhante, ahu dīghatapassinā nigaṇṭhena saddhiṃ kocideva kathāsallāpo”ti? </span></p>
<p class="p3">“And what kind of discussion did you have with him?” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā yāvatako ahosi dīghatapassinā nigaṇṭhena saddhiṃ kathāsallāpo taṃ sabbaṃ upālissa gahapatissa ārocesi. </span></p>
<p class="p3">Then the Buddha informed Upāli of all they had discussed. </p>
<p class="p3"><span class="t1"> </span></p>
<p class="p3"><span class="t5">Evaṃ vutte, upāli gahapati bhagavantaṃ etadavoca: </span></p>
<p class="p3">When he said this, the householder Upāli said to him, </p>
<p class="p3"><span class="t1"> </span></p>
<p class="p3"><span class="t5">“sādhu sādhu, bhante tapassī. </span></p>
<p class="p3">“Good, sir, well done by Tapassī! </p>
<p class="p3"><span class="t1"> </span></p>
<p class="p3"><span class="t5">Yathā taṃ sutavatā sāvakena sammadeva satthusāsanaṃ ājānantena evamevaṃ dīghatapassinā nigaṇṭhena bhagavato byākataṃ. </span></p>
<p class="p3">The honorable Tapassī has answered the ascetic Gotama like an educated disciple who rightly understands their teacher’s instructions. </p>
<p class="p3"><span class="t1"> </span></p>
<p class="p3"><span class="t5">Kiñhi sobhati chavo manodaṇḍo imassa evaṃ oḷārikassa kāyadaṇḍassa upanidhāya? </span></p>
<p class="p3">For how impressive is the measly mental rod when compared with the substantial physical rod? </p>
<p class="p3"><span class="t1"> </span></p>
<p class="p3"><span class="t5">Atha kho kāyadaṇḍova mahāsāvajjataro pāpassa kammassa kiriyāya pāpassa kammassa pavattiyā, no tathā vacīdaṇḍo, no tathā manodaṇḍo”ti. </span></p>
<p class="p3">Rather, the physical rod is the most blameworthy for performing bad deeds, not so much the verbal rod or the mental rod.” </p>
<p class="p3"><span class="t1"> </span></p>
<p class="p3"><span class="t5">“Sace kho tvaṃ, gahapati, sacce patiṭṭhāya manteyyāsi siyā no ettha kathāsallāpo”ti. </span></p>
<p class="p3">“Householder, so long as you debate on the basis of truth, we can have some discussion about this.” </p>
<p class="p3"><span class="t1"> </span></p>
<p class="p3"><span class="t5">“Sacce ahaṃ, bhante, patiṭṭhāya mantessāmi; </span></p>
<p class="p3">“I will debate on the basis of truth, sir. </p>
<p class="p3"><span class="t1"> </span></p>
<p class="p3"><span class="t5">hotu no ettha kathāsallāpo”ti. </span></p>
<p class="p3">Let us have some discussion about this.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, gahapati, </span></p>
<p class="p3">“What do you think, householder? </p>
<p class="p3"><span class="t1"> </span></p>
<p class="p3"><span class="t5">idhassa nigaṇṭho ābādhiko dukkhito bāḷhagilāno sītodakapaṭikkhitto uṇhodakapaṭisevī. </span></p>
<p class="p3">Take a Jain ascetic who is sick, suffering, gravely ill. They reject cold water and use only hot water. </p>
<p class="p3"><span class="t1"> </span></p>
<p class="p3"><span class="t5">So sītodakaṃ alabhamāno kālaṃ kareyya. </span></p>
<p class="p3">Not getting cold water, they might die. </p>
<p class="p3"><span class="t1"> </span></p>
<p class="p3"><span class="t5">Imassa pana, gahapati, nigaṇṭho nāṭaputto katthūpapattiṃ paññapetī”ti? </span></p>
<p class="p3">Now, where does Nigaṇṭha Nātaputta say they would be reborn?” </p>
<p class="p3"><span class="t1"> </span></p>
<p class="p3"><span class="t5">“Atthi, bhante, manosattā nāma devā tattha so upapajjati”. </span></p>
<p class="p3">“Sir, there are gods called ‘mind-bound’. They would be reborn there. </p>
<p class="p3"><span class="t1"> </span></p>
<p class="p3"><span class="t5">“Taṃ kissa hetu”? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">“Asu hi, bhante, manopaṭibaddho kālaṃ karotī”ti. </span></p>
<p class="p3">Because they died with mental attachment.” </p>
<p class="p3"><span class="t1"> </span></p>
<p class="p3"><span class="t5">“Manasi karohi, gahapati, manasi karitvā kho, gahapati, byākarohi. </span></p>
<p class="p3">“Think about it, householder! You should think before answering. </p>
<p class="p3"><span class="t1"> </span></p>
<p class="p3"><span class="t5">Na kho te sandhiyati purimena vā pacchimaṃ, pacchimena vā purimaṃ. </span></p>
<p class="p3">What you said before and what you said after don’t match up. </p>
<p class="p3"><span class="t1"> </span></p>
<p class="p3"><span class="t5">Bhāsitā kho pana te, gahapati, esā vācā: </span></p>
<p class="p3">But you said that you would debate on the basis of truth.” </p>
<p class="p3"><span class="t1"> </span></p>
<p class="p3"><span class="t5">‘sacce ahaṃ, bhante, patiṭṭhāya mantessāmi, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">hotu no ettha kathāsallāpo’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi, bhante, bhagavā evamāha, atha kho kāyadaṇḍova mahāsāvajjataro pāpassa kammassa kiriyāya pāpassa kammassa pavattiyā, no tathā vacīdaṇḍo, no tathā manodaṇḍo”ti. </span></p>
<p class="p3">“Even though the Buddha says this, still the physical rod is the most blameworthy for performing bad deeds, not so much the verbal rod or the mental rod.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, gahapati, </span></p>
<p class="p3">“What do you think, householder? </p>
<p class="p3"><span class="t1"> </span></p>
<p class="p3"><span class="t5">idhassa nigaṇṭho nāṭaputto cātuyāmasaṃvarasaṃvuto sabbavārivārito sabbavāriyutto sabbavāridhuto sabbavāriphuṭo. </span></p>
<p class="p3">Take a Jain ascetic who is restrained in the fourfold restraint: obstructed by all water, devoted to all water, shaking off all water, pervaded by all water. </p>
<p class="p3"><span class="t1"> </span></p>
<p class="p3"><span class="t5">So abhikkamanto paṭikkamanto bahū khuddake pāṇe saṅghātaṃ āpādeti. </span></p>
<p class="p3">When going out and coming back they accidentally injure many little creatures. </p>
<p class="p3"><span class="t1"> </span></p>
<p class="p3"><span class="t5">Imassa pana, gahapati, nigaṇṭho nāṭaputto kaṃ vipākaṃ paññapetī”ti? </span></p>
<p class="p3">Now, what result does Nigaṇṭha Nātaputta say they would incur?” </p>
<p class="p3"><span class="t1"> </span></p>
<p class="p3"><span class="t5">“Asañcetanikaṃ, bhante, nigaṇṭho nāṭaputto no mahāsāvajjaṃ paññapetī”ti. </span></p>
<p class="p3">“Sir, Nigaṇṭha Nātaputta says that unintentional acts are not very blameworthy.” </p>
<p class="p3"><span class="t1"> </span></p>
<p class="p3"><span class="t5">“Sace pana, gahapati, cetetī”ti? </span></p>
<p class="p3">“But if they are intentional?” </p>
<p class="p3"><span class="t1"> </span></p>
<p class="p3"><span class="t5">“Mahāsāvajjaṃ, bhante, hotī”ti. </span></p>
<p class="p3">“Then they are very blameworthy.” </p>
<p class="p3"><span class="t1"> </span></p>
<p class="p3"><span class="t5">“Cetanaṃ pana, gahapati, nigaṇṭho nāṭaputto kismiṃ paññapetī”ti? </span></p>
<p class="p3">“But where does Nigaṇṭha Nātaputta say that intention is classified?” </p>
<p class="p3"><span class="t1"> </span></p>
<p class="p3"><span class="t5">“Manodaṇḍasmiṃ, bhante”ti. </span></p>
<p class="p3">“In the mental rod, sir.” </p>
<p class="p3"><span class="t1"> </span></p>
<p class="p3"><span class="t5">“Manasi karohi, gahapati, manasi karitvā kho, gahapati, byākarohi. </span></p>
<p class="p3">“Think about it, householder! You should think before answering. </p>
<p class="p3"><span class="t1"> </span></p>
<p class="p3"><span class="t5">Na kho te sandhiyati purimena vā pacchimaṃ, pacchimena vā purimaṃ. </span></p>
<p class="p3">What you said before and what you said after don’t match up. </p>
<p class="p3"><span class="t1"> </span></p>
<p class="p3"><span class="t5">Bhāsitā kho pana te, gahapati, esā vācā: </span></p>
<p class="p3">But you said that you would debate on the basis of truth.” </p>
<p class="p3"><span class="t1"> </span></p>
<p class="p3"><span class="t5">‘sacce ahaṃ, bhante, patiṭṭhāya mantessāmi; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">hotu no ettha kathāsallāpo’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi, bhante, bhagavā evamāha, atha kho kāyadaṇḍova mahāsāvajjataro pāpassa kammassa kiriyāya pāpassa kammassa pavattiyā, no tathā vacīdaṇḍo, no tathā manodaṇḍo”ti. </span></p>
<p class="p3">“Even though the Buddha says this, still the physical rod is the most blameworthy for performing bad deeds, not so much the verbal rod or the mental rod.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, gahapati, </span></p>
<p class="p3">“What do you think, householder? </p>
<p class="p3"><span class="t1"> </span></p>
<p class="p3"><span class="t5">ayaṃ nāḷandā iddhā ceva phītā ca bahujanā ākiṇṇamanussā”ti? </span></p>
<p class="p3">Is this Nāḷandā successful and prosperous and full of people?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante, ayaṃ nāḷandā iddhā ceva phītā ca bahujanā ākiṇṇamanussā”ti. </span></p>
<p class="p3">“Indeed it is, sir.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, gahapati, </span></p>
<p class="p3">“What do you think, householder? </p>
<p class="p3"><span class="t1"> </span></p>
<p class="p3"><span class="t5">idha puriso āgaccheyya ukkhittāsiko. </span></p>
<p class="p3">Suppose a man were to come along with a drawn sword </p>
<p class="p3"><span class="t1"> </span></p>
<p class="p3"><span class="t5">So evaṃ vadeyya: </span></p>
<p class="p3">and say: </p>
<p class="p3"><span class="t1"> </span></p>
<p class="p3"><span class="t5">‘ahaṃ yāvatikā imissā nāḷandāya pāṇā te ekena khaṇena ekena muhuttena ekaṃ maṃsakhalaṃ ekaṃ maṃsapuñjaṃ karissāmī’ti. </span></p>
<p class="p3">‘In one moment I will reduce all the living creatures within the bounds of Nāḷandā to one heap and mass of flesh!’ </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññasi, gahapati, </span></p>
<p class="p3">What do you think, householder? </p>
<p class="p3"><span class="t1"> </span></p>
<p class="p3"><span class="t5">pahoti nu kho so puriso yāvatikā imissā nāḷandāya pāṇā te ekena khaṇena ekena muhuttena ekaṃ maṃsakhalaṃ ekaṃ maṃsapuñjaṃ kātun”ti? </span></p>
<p class="p3">Could he do that?” </p>
<p class="p3"><span class="t1"> </span></p>
<p class="p3"><span class="t5">“Dasapi, bhante, purisā, vīsampi, bhante, purisā, tiṃsampi, bhante, purisā, cattārīsampi, bhante, purisā, paññāsampi, bhante, purisā nappahonti yāvatikā imissā nāḷandāya pāṇā te ekena khaṇena ekena muhuttena ekaṃ maṃsakhalaṃ ekaṃ maṃsapuñjaṃ kātuṃ. </span></p>
<p class="p3">“Sir, even ten, twenty, thirty, forty, or fifty men couldn’t do that. </p>
<p class="p3"><span class="t1"> </span></p>
<p class="p3"><span class="t5">Kiñhi sobhati eko chavo puriso”ti. </span></p>
<p class="p3">How impressive is one measly man?” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, gahapati, </span></p>
<p class="p3">“What do you think, householder? </p>
<p class="p3"><span class="t1"> </span></p>
<p class="p3"><span class="t5">idha āgaccheyya samaṇo vā brāhmaṇo vā iddhimā cetovasippatto. </span></p>
<p class="p3">Suppose an ascetic or brahmin with psychic power, who has achieved mastery of the mind, were to come along </p>
<p class="p3"><span class="t1"> </span></p>
<p class="p3"><span class="t5">So evaṃ vadeyya: </span></p>
<p class="p3">and say: </p>
<p class="p3"><span class="t1"> </span></p>
<p class="p3"><span class="t5">‘ahaṃ imaṃ nāḷandaṃ ekena manopadosena bhasmaṃ karissāmī’ti. </span></p>
<p class="p3">‘I will reduce Nāḷandā to ashes with a single malevolent act of will!’ </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññasi, gahapati, </span></p>
<p class="p3">What do you think, householder? </p>
<p class="p3"><span class="t1"> </span></p>
<p class="p3"><span class="t5">pahoti nu kho so samaṇo vā brāhmaṇo vā iddhimā cetovasippatto imaṃ nāḷandaṃ ekena manopadosena bhasmaṃ kātun”ti? </span></p>
<p class="p3">Could he do that?” </p>
<p class="p3"><span class="t1"> </span></p>
<p class="p3"><span class="t5">“Dasapi, bhante, nāḷandā, vīsampi nāḷandā, tiṃsampi nāḷandā, cattārīsampi nāḷandā, paññāsampi nāḷandā pahoti so samaṇo vā brāhmaṇo vā iddhimā cetovasippatto ekena manopadosena bhasmaṃ kātuṃ. </span></p>
<p class="p3">“Sir, an ascetic or brahmin with psychic power, who has achieved mastery of the mind, could reduce ten, twenty, thirty, forty, or fifty Nāḷandās to ashes with a single malevolent act of will. </p>
<p class="p3"><span class="t1"> </span></p>
<p class="p3"><span class="t5">Kiñhi sobhati ekā chavā nāḷandā”ti. </span></p>
<p class="p3">How impressive is one measly Nāḷandā?” </p>
<p class="p3"><span class="t1"> </span></p>
<p class="p3"><span class="t5">“Manasi karohi, gahapati, manasi karitvā kho, gahapati, byākarohi. </span></p>
<p class="p3">“Think about it, householder! You should think before answering. </p>
<p class="p3"><span class="t1"> </span></p>
<p class="p3"><span class="t5">Na kho te sandhiyati purimena vā pacchimaṃ, pacchimena vā purimaṃ. </span></p>
<p class="p3">What you said before and what you said after don’t match up. </p>
<p class="p3"><span class="t1"> </span></p>
<p class="p3"><span class="t5">Bhāsitā kho pana te, gahapati, esā vācā: </span></p>
<p class="p3">But you said that you would debate on the basis of truth.” </p>
<p class="p3"><span class="t1"> </span></p>
<p class="p3"><span class="t5">‘sacce ahaṃ, bhante, patiṭṭhāya mantessāmi; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">hotu no ettha kathāsallāpo’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi, bhante, bhagavā evamāha, atha kho kāyadaṇḍova mahāsāvajjataro pāpassa kammassa kiriyāya pāpassa kammassa pavattiyā, no tathā vacīdaṇḍo, no tathā manodaṇḍo”ti. </span></p>
<p class="p3">“Even though the Buddha says this, still the physical rod is the most blameworthy for performing bad deeds, not so much the verbal rod or the mental rod.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, gahapati, </span></p>
<p class="p3">“What do you think, householder? </p>
<p class="p3"><span class="t1"> </span></p>
<p class="p3"><span class="t5">sutaṃ te daṇḍakīraññaṃ kāliṅgāraññaṃ majjhāraññaṃ mātaṅgāraññaṃ araññaṃ araññabhūtan”ti? </span></p>
<p class="p3">Have you heard how the wildernesses of Daṇḍaka, Kāliṅga, Mejjha, and Mātaṅga came to be that way?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante, sutaṃ me daṇḍakīraññaṃ kāliṅgāraññaṃ majjhāraññaṃ mātaṅgāraññaṃ araññaṃ araññabhūtan”ti. </span></p>
<p class="p3">“I have, sir.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, gahapati, kinti te sutaṃ kena taṃ daṇḍakīraññaṃ kāliṅgāraññaṃ majjhāraññaṃ mātaṅgāraññaṃ araññaṃ araññabhūtan”ti? </span></p>
<p class="p3">“What have you heard?” </p>
<p class="p3"><span class="t1"> </span></p>
<p class="p3"><span class="t5">“Sutaṃ metaṃ, bhante, isīnaṃ manopadosena taṃ daṇḍakīraññaṃ kāliṅgāraññaṃ majjhāraññaṃ mātaṅgāraññaṃ araññaṃ araññabhūtan”ti. </span></p>
<p class="p3">“I heard that it was because of a malevolent act of will by hermits that the wildernesses of Daṇḍaka, Kāliṅga, Mejjha, and Mātaṅga came to be that way.” </p>
<p class="p3"><span class="t1"> </span></p>
<p class="p3"><span class="t5">“Manasi karohi, gahapati, manasi karitvā kho, gahapati, byākarohi. </span></p>
<p class="p3">“Think about it, householder! You should think before answering. </p>
<p class="p3"><span class="t1"> </span></p>
<p class="p3"><span class="t5">Na kho te sandhiyati purimena vā pacchimaṃ, pacchimena vā purimaṃ. </span></p>
<p class="p3">What you said before and what you said after don’t match up. </p>
<p class="p3"><span class="t1"> </span></p>
<p class="p3"><span class="t5">Bhāsitā kho pana te, gahapati, esā vācā: </span></p>
<p class="p3">But you said that you would debate on the basis of truth.” </p>
<p class="p3"><span class="t1"> </span></p>
<p class="p3"><span class="t5">‘sacce ahaṃ, bhante, patiṭṭhāya mantessāmi; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">hotu no ettha kathāsallāpo’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Purimenevāhaṃ, bhante, opammena bhagavato attamano abhiraddho. </span></p>
<p class="p3">“Sir, I was already delighted and satisfied by the Buddha’s very first simile. </p>
<p class="p3"><span class="t1"> </span></p>
<p class="p3"><span class="t5">Api cāhaṃ imāni bhagavato vicitrāni pañhapaṭibhānāni sotukāmo, evāhaṃ bhagavantaṃ paccanīkaṃ kātabbaṃ amaññissaṃ. </span></p>
<p class="p3">Nevertheless, I wanted to hear the Buddha’s various solutions to the problem, so I thought I’d oppose you in this way. </p>
<p class="p3"><span class="t1"> </span></p>
<p class="p3"><span class="t5">Abhikkantaṃ, bhante, abhikkantaṃ, bhante. </span></p>
<p class="p3">Excellent, sir! Excellent! </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya: ‘cakkhumanto rūpāni dakkhantī’ti; evamevaṃ bhagavatā anekapariyāyena dhammo pakāsito. </span></p>
<p class="p3">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, the Buddha has made the teaching clear in many ways. </p>
<p class="p3"><span class="t1"> </span></p>
<p class="p3"><span class="t5">Esāhaṃ, bhante, bhagavantaṃ saraṇaṃ gacchāmi dhammañca bhikkhusaṅghañca. </span></p>
<p class="p3">I go for refuge to the Buddha, to the teaching, and to the mendicant Saṅgha. </p>
<p class="p3"><span class="t1"> </span></p>
<p class="p3"><span class="t5">Upāsakaṃ maṃ bhagavā dhāretu ajjatagge pāṇupetaṃ saraṇaṃ gatan”ti. </span></p>
<p class="p3">From this day forth, may the Buddha remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">“Anuviccakāraṃ kho, gahapati, karohi, anuviccakāro tumhādisānaṃ ñātamanussānaṃ sādhu hotī”ti. </span></p>
<p class="p3">“Householder, you should act after careful consideration. It’s good for well-known people such as yourself to act after careful consideration.” </p>
<p class="p3"><span class="t1"> </span></p>
<p class="p3"><span class="t5">“Imināpāhaṃ, bhante, bhagavato bhiyyoso mattāya attamano abhiraddho yaṃ maṃ bhagavā evamāha: ‘anuviccakāraṃ kho, gahapati, karohi, anuviccakāro tumhādisānaṃ ñātamanussānaṃ sādhu hotī’ti. </span></p>
<p class="p3">“Now I’m even more delighted and satisfied with the Buddha, since he tells me to act after careful consideration. </p>
<p class="p3"><span class="t1"> </span></p>
<p class="p3"><span class="t5">Mañhi, bhante, aññatitthiyā sāvakaṃ labhitvā kevalakappaṃ nāḷandaṃ paṭākaṃ parihareyyuṃ: </span></p>
<p class="p3">For if the followers of other paths were to gain me as a disciple, they’d carry a banner all over Nāḷandā, saying: </p>
<p class="p3"><span class="t1"> </span></p>
<p class="p3"><span class="t5">‘upāli amhākaṃ gahapati sāvakattaṃ upagato’ti. </span></p>
<p class="p3">‘The householder Upāli has become our disciple!’ </p>
<p class="p3"><span class="t1"> </span></p>
<p class="p3"><span class="t5">Atha ca pana maṃ bhagavā evamāha: </span></p>
<p class="p3">And yet the Buddha says: </p>
<p class="p3"><span class="t1"> </span></p>
<p class="p3"><span class="t5">‘anuviccakāraṃ kho, gahapati, karohi, anuviccakāro tumhādisānaṃ ñātamanussānaṃ sādhu hotī’ti. </span></p>
<p class="p3">‘Householder, you should act after careful consideration. It’s good for well-known people such as yourself to act after careful consideration.’ </p>
<p class="p3"><span class="t1"> </span></p>
<p class="p3"><span class="t5">Esāhaṃ, bhante, dutiyampi bhagavantaṃ saraṇaṃ gacchāmi dhammañca bhikkhusaṅghañca. </span></p>
<p class="p3">For a second time, I go for refuge to the Buddha, to the teaching, and to the mendicant Saṅgha. </p>
<p class="p3"><span class="t1"> </span></p>
<p class="p3"><span class="t5">Upāsakaṃ maṃ bhagavā dhāretu ajjatagge pāṇupetaṃ saraṇaṃ gatan”ti. </span></p>
<p class="p3">From this day forth, may the Buddha remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">“Dīgharattaṃ kho te, gahapati, nigaṇṭhānaṃ opānabhūtaṃ kulaṃ yena nesaṃ upagatānaṃ piṇḍakaṃ dātabbaṃ maññeyyāsī”ti. </span></p>
<p class="p3">“For a long time now, householder, your family has been a well-spring of support for the Jain ascetics. You should consider giving to them when they come.” </p>
<p class="p3"><span class="t1"> </span></p>
<p class="p3"><span class="t5">“Imināpāhaṃ, bhante, bhagavato bhiyyoso mattāya attamano abhiraddho yaṃ maṃ bhagavā evamāha: ‘dīgharattaṃ kho te, gahapati, nigaṇṭhānaṃ opānabhūtaṃ kulaṃ yena nesaṃ upagatānaṃ piṇḍakaṃ dātabbaṃ maññeyyāsī’ti. </span></p>
<p class="p3">“Now I’m even more delighted and satisfied with the Buddha, since he tells me to consider giving to the Jain ascetics when they come. </p>
<p class="p3"><span class="t1"> </span></p>
<p class="p3"><span class="t5">Sutaṃ metaṃ, bhante, samaṇo gotamo evamāha: </span></p>
<p class="p3">I have heard, sir, that the ascetic Gotama says this: </p>
<p class="p3"><span class="t1"> </span></p>
<p class="p3"><span class="t5">‘mayhameva dānaṃ dātabbaṃ, nāññesaṃ dānaṃ dātabbaṃ; </span></p>
<p class="p3">‘Gifts should only be given to me, not to others. </p>
<p class="p3"><span class="t1"> </span></p>
<p class="p3"><span class="t5">mayhameva sāvakānaṃ dānaṃ dātabbaṃ, nāññesaṃ sāvakānaṃ dānaṃ dātabbaṃ; </span></p>
<p class="p3">Gifts should only be given to my disciples, not to the disciples of others. </p>
<p class="p3"><span class="t1"> </span></p>
<p class="p3"><span class="t5">mayhameva dinnaṃ mahapphalaṃ, nāññesaṃ dinnaṃ mahapphalaṃ; </span></p>
<p class="p3">Only what is given to me is very fruitful, not what is given to others. </p>
<p class="p3"><span class="t1"> </span></p>
<p class="p3"><span class="t5">mayhameva sāvakānaṃ dinnaṃ mahapphalaṃ, nāññesaṃ sāvakānaṃ dinnaṃ mahapphalan’ti. </span></p>
<p class="p3">Only what is given to my disciples is very fruitful, not what is given to the disciples of others.’ </p>
<p class="p3"><span class="t1"> </span></p>
<p class="p3"><span class="t5">Atha ca pana maṃ bhagavā nigaṇṭhesupi dāne samādapeti. </span></p>
<p class="p3">Yet the Buddha encourages me to give to the Jain ascetics. </p>
<p class="p3"><span class="t1"> </span></p>
<p class="p3"><span class="t5">Api ca, bhante, mayamettha kālaṃ jānissāma. </span></p>
<p class="p3">Well, sir, we’ll know the proper time for that. </p>
<p class="p3"><span class="t1"> </span></p>
<p class="p3"><span class="t5">Esāhaṃ, bhante, tatiyampi bhagavantaṃ saraṇaṃ gacchāmi dhammañca bhikkhusaṅghañca. </span></p>
<p class="p3">For a third time, I go for refuge to the Buddha, to the teaching, and to the mendicant Saṅgha. </p>
<p class="p3"><span class="t1"> </span></p>
<p class="p3"><span class="t5">Upāsakaṃ maṃ bhagavā dhāretu ajjatagge pāṇupetaṃ saraṇaṃ gatan”ti. </span></p>
<p class="p3">From this day forth, may the Buddha remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā upālissa gahapatissa anupubbiṃ kathaṃ kathesi, seyyathidaṃ—</span></p>
<p class="p3">Then the Buddha taught the householder Upāli step by step, with </p>
<p class="p3"><span class="t1"> </span></p>
<p class="p3"><span class="t5">dānakathaṃ sīlakathaṃ saggakathaṃ, kāmānaṃ ādīnavaṃ okāraṃ saṃkilesaṃ, nekkhamme ānisaṃsaṃ pakāsesi. </span></p>
<p class="p3">a talk on giving, ethical conduct, and heaven. He explained the drawbacks of sensual pleasures, so sordid and corrupt, and the benefit of renunciation. </p>
<p class="p3"><span class="t1"> </span></p>
<p class="p3"><span class="t5">Yadā bhagavā aññāsi upāliṃ gahapatiṃ kallacittaṃ muducittaṃ vinīvaraṇacittaṃ udaggacittaṃ pasannacittaṃ, atha yā buddhānaṃ sāmukkaṃsikā dhammadesanā taṃ pakāsesi—</span></p>
<p class="p3">And when he knew that Upāli’s mind was ready, pliable, rid of hindrances, joyful, and confident he explained the special teaching of the Buddhas: </p>
<p class="p3"><span class="t1"> </span></p>
<p class="p3"><span class="t5">dukkhaṃ, samudayaṃ, nirodhaṃ, maggaṃ. </span></p>
<p class="p3">suffering, its origin, its cessation, and the path. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma suddhaṃ vatthaṃ apagatakāḷakaṃ sammadeva rajanaṃ paṭiggaṇheyya; </span></p>
<p class="p3">Just as a clean cloth rid of stains would properly absorb dye, </p>
<p class="p3"><span class="t1"> </span></p>
<p class="p3"><span class="t5">evameva upālissa gahapatissa tasmiṃyeva āsane virajaṃ vītamalaṃ dhammacakkhuṃ udapādi: </span></p>
<p class="p3">in that very seat the stainless, immaculate vision of the Dhamma arose in Upāli: </p>
<p class="p3"><span class="t1"> </span></p>
<p class="p3"><span class="t5">“yaṃ kiñci samudayadhammaṃ sabbaṃ taṃ nirodhadhamman”ti. </span></p>
<p class="p3">“Everything that has a beginning has an end.” </p>
<p class="p3"><span class="t1"> </span></p>
<p class="p3"><span class="t5">Atha kho upāli gahapati diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṃkatho vesārajjappatto aparappaccayo satthusāsane bhagavantaṃ etadavoca: </span></p>
<p class="p3">Then Upāli saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. </p>
<p class="p3"><span class="t1"> </span></p>
<p class="p3"><span class="t5">“handa ca dāni mayaṃ, bhante, gacchāma, bahukiccā mayaṃ bahukaraṇīyā”ti. </span></p>
<p class="p3">He said to the Buddha, “Well, now, sir, I must go. I have many duties, and much to do.” </p>
<p class="p3"><span class="t1"> </span></p>
<p class="p3"><span class="t5">“Yassadāni tvaṃ, gahapati, kālaṃ maññasī”ti. </span></p>
<p class="p3">“Please, householder, go at your convenience.” </p>
<p class="p3"><span class="t1"> </span></p>
<p class="p3"><span class="t5">Atha kho upāli gahapati bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā yena sakaṃ nivesanaṃ tenupasaṅkami; upasaṅkamitvā dovārikaṃ āmantesi: </span></p>
<p class="p3">And then the householder Upāli approved and agreed with what the Buddha said. He got up from his seat, bowed, and respectfully circled the Buddha, keeping him on his right. Then he went back to his own home, where he addressed the gatekeeper, </p>
<p class="p3"><span class="t1"> </span></p>
<p class="p3"><span class="t5">“ajjatagge, samma dovārika, āvarāmi dvāraṃ nigaṇṭhānaṃ nigaṇṭhīnaṃ, anāvaṭaṃ dvāraṃ bhagavato bhikkhūnaṃ bhikkhunīnaṃ upāsakānaṃ upāsikānaṃ. </span></p>
<p class="p3">“My good gatekeeper, from this day forth close the gate to Jain monks and nuns, and open it for the Buddha’s monks, nuns, laymen, and laywomen. </p>
<p class="p3"><span class="t1"> </span></p>
<p class="p3"><span class="t5">Sace koci nigaṇṭho āgacchati tamenaṃ tvaṃ evaṃ vadeyyāsi: </span></p>
<p class="p3">If any Jain ascetics come, say this to them: </p>
<p class="p3"><span class="t1"> </span></p>
<p class="p3"><span class="t5">‘tiṭṭha, bhante, mā pāvisi. </span></p>
<p class="p3">‘Wait, sir, do not enter. </p>
<p class="p3"><span class="t1"> </span></p>
<p class="p3"><span class="t5">Ajjatagge upāli gahapati samaṇassa gotamassa sāvakattaṃ upagato. </span></p>
<p class="p3">From now on the householder Upāli has become a disciple of the ascetic Gotama. </p>
<p class="p3"><span class="t1"> </span></p>
<p class="p3"><span class="t5">Āvaṭaṃ dvāraṃ nigaṇṭhānaṃ nigaṇṭhīnaṃ, anāvaṭaṃ dvāraṃ bhagavato bhikkhūnaṃ bhikkhunīnaṃ upāsakānaṃ upāsikānaṃ. </span></p>
<p class="p3">His gate is closed to Jain monks and nuns, and opened for the Buddha’s monks, nuns, laymen, and laywomen. </p>
<p class="p3"><span class="t1"> </span></p>
<p class="p3"><span class="t5">Sace te, bhante, piṇḍakena attho, ettheva tiṭṭha, ettheva te āharissantī’”ti. </span></p>
<p class="p3">If you require alms-food, wait here, they will bring it to you.’” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho dovāriko upālissa gahapatissa paccassosi. </span></p>
<p class="p3">“Yes, sir,” replied the gatekeeper. </p>
<p class="p3"><span class="t1"> </span></p>
<p class="p3"><span class="t5">Assosi kho dīghatapassī nigaṇṭho: </span></p>
<p class="p3">Dīgha Tapassī heard that </p>
<p class="p3"><span class="t1"> </span></p>
<p class="p3"><span class="t5">“upāli kira gahapati samaṇassa gotamassa sāvakattaṃ upagato”ti. </span></p>
<p class="p3">Upāli had become a disciple of the ascetic Gotama. </p>
<p class="p3"><span class="t1"> </span></p>
<p class="p3"><span class="t5">Atha kho dīghatapassī nigaṇṭho yena nigaṇṭho nāṭaputto tenupasaṅkami; upasaṅkamitvā nigaṇṭhaṃ nāṭaputtaṃ etadavoca: </span></p>
<p class="p3">He went to Nigaṇṭha Nātaputta and said to him, </p>
<p class="p3"><span class="t1"> </span></p>
<p class="p3"><span class="t5">“sutaṃ metaṃ, bhante, upāli kira gahapati samaṇassa gotamassa sāvakattaṃ upagato”ti. </span></p>
<p class="p3">“Sir, they say that the householder Upāli has become a disciple of the ascetic Gotama.” </p>
<p class="p3"><span class="t1"> </span></p>
<p class="p3"><span class="t5">“Aṭṭhānaṃ kho etaṃ, tapassi, anavakāso yaṃ upāli gahapati samaṇassa gotamassa sāvakattaṃ upagaccheyya. </span></p>
<p class="p3">“It is impossible, Tapassī, it cannot happen that Upāli could become Gotama’s disciple. </p>
<p class="p3"><span class="t1"> </span></p>
<p class="p3"><span class="t5">Ṭhānañca kho etaṃ vijjati yaṃ samaṇo gotamo upālissa gahapatissa sāvakattaṃ upagaccheyyā”ti. </span></p>
<p class="p3">But it is possible that Gotama could become Upāli’s disciple.” </p>
<p class="p3"><span class="t1"> </span></p>
<p class="p3"><span class="t5">Dutiyampi kho dīghatapassī nigaṇṭho … pe … </span></p>
<p class="p3">For a second time … </p>
<p class="p3"><span class="t1"> </span></p>
<p class="p3"><span class="t5">tatiyampi kho dīghatapassī nigaṇṭho nigaṇṭhaṃ nāṭaputtaṃ etadavoca: </span></p>
<p class="p3">and a third time, Dīgha Tapassī said to Nigaṇṭha Nātaputta, </p>
<p class="p3"><span class="t1"> </span></p>
<p class="p3"><span class="t5">“sutaṃ metaṃ, bhante … </span></p>
<p class="p3">“Sir, they say that the householder Upāli has become a disciple of the ascetic Gotama.” </p>
<p class="p3"><span class="t1"> </span></p>
<p class="p3"><span class="t5">pe … </span></p>
<p class="p3">“It is impossible, Tapassī, it cannot happen that Upāli could become Gotama’s disciple. </p>
<p class="p3"><span class="t1"> </span></p>
<p class="p3"><span class="t5">upālissa gahapatissa sāvakattaṃ upagaccheyyā”ti. </span></p>
<p class="p3">But it is possible that Gotama could become Upāli’s disciple.” </p>
<p class="p3"><span class="t1"> </span></p>
<p class="p3"><span class="t5">“Handāhaṃ, bhante, gacchāmi yāva jānāmi yadi vā upāli gahapati samaṇassa gotamassa sāvakattaṃ upagato yadi vā no”ti. </span></p>
<p class="p3">“Well, sir, I’d better go and find out whether or not Upāli has become Gotama’s disciple.” </p>
<p class="p3"><span class="t1"> </span></p>
<p class="p3"><span class="t5">“Gaccha tvaṃ, tapassi, jānāhi yadi vā upāli gahapati samaṇassa gotamassa sāvakattaṃ upagato yadi vā no”ti. </span></p>
<p class="p3">“Go, Tapassī, and find out whether or not Upāli has become Gotama’s disciple.” </p>
<p class="p3"><span class="t1"> </span></p>
<p class="p3"><span class="t5">Atha kho dīghatapassī nigaṇṭho yena upālissa gahapatissa nivesanaṃ tenupasaṅkami. </span></p>
<p class="p3">Then Dīgha Tapassī went to Upāli’s home. </p>
<p class="p3"><span class="t1"> </span></p>
<p class="p3"><span class="t5">Addasā kho dovāriko dīghatapassiṃ nigaṇṭhaṃ dūratova āgacchantaṃ. </span></p>
<p class="p3">The gatekeeper saw him coming off in the distance </p>
<p class="p3"><span class="t1"> </span></p>
<p class="p3"><span class="t5">Disvāna dīghatapassiṃ nigaṇṭhaṃ etadavoca: </span></p>
<p class="p3">and said to him, </p>
<p class="p3"><span class="t1"> </span></p>
<p class="p3"><span class="t5">“tiṭṭha, bhante, mā pāvisi. </span></p>
<p class="p3">“Wait, sir, do not enter. </p>
<p class="p3"><span class="t1"> </span></p>
<p class="p3"><span class="t5">Ajjatagge upāli gahapati samaṇassa gotamassa sāvakattaṃ upagato. </span></p>
<p class="p3">From now on the householder Upāli has become a disciple of the ascetic Gotama. </p>
<p class="p3"><span class="t1"> </span></p>
<p class="p3"><span class="t5">Āvaṭaṃ dvāraṃ nigaṇṭhānaṃ nigaṇṭhīnaṃ, anāvaṭaṃ dvāraṃ bhagavato bhikkhūnaṃ bhikkhunīnaṃ upāsakānaṃ upāsikānaṃ. </span></p>
<p class="p3">His gate is closed to Jain monks and nuns, and opened for the Buddha’s monks, nuns, laymen, and laywomen. </p>
<p class="p3"><span class="t1"> </span></p>
<p class="p3"><span class="t5">Sace te, bhante, piṇḍakena attho, ettheva tiṭṭha, ettheva te āharissantī”ti. </span></p>
<p class="p3">If you require alms-food, wait here, they will bring it to you.” </p>
<p class="p3"><span class="t1"> </span></p>
<p class="p3"><span class="t5">“Na me, āvuso, piṇḍakena attho”ti vatvā tato paṭinivattitvā yena nigaṇṭho nāṭaputto tenupasaṅkami; upasaṅkamitvā nigaṇṭhaṃ nāṭaputtaṃ etadavoca: </span></p>
<p class="p3">Saying, “No, mister, I do not require alms-food,” he turned back and went to Nigaṇṭha Nātaputta and said to him, </p>
<p class="p3"><span class="t1"> </span></p>
<p class="p3"><span class="t5">“saccaṃyeva kho, bhante, yaṃ upāli gahapati samaṇassa gotamassa sāvakattaṃ upagato. </span></p>
<p class="p3">“Sir, it’s really true that Upāli has become Gotama’s disciple. </p>
<p class="p3"><span class="t1"> </span></p>
<p class="p3"><span class="t5">Etaṃ kho te ahaṃ, bhante, nālatthaṃ, na kho me, bhante, ruccati yaṃ upāli gahapati samaṇassa gotamassa vādaṃ āropeyya. </span></p>
<p class="p3">Sir, I couldn’t get you to accept that it wasn’t a good idea for the householder Upāli to rebut the ascetic Gotama’s doctrine. </p>
<p class="p3"><span class="t1"> </span></p>
<p class="p3"><span class="t5">Samaṇo hi, bhante, gotamo māyāvī āvaṭṭaniṃ māyaṃ jānāti yāya aññatitthiyānaṃ sāvake āvaṭṭetīti. </span></p>
<p class="p3">For the ascetic Gotama is a magician. He knows a conversion magic, and uses it to convert the disciples of those who follow other paths. </p>
<p class="p3"><span class="t1"> </span></p>
<p class="p3"><span class="t5">Āvaṭṭo kho te, bhante, upāli gahapati samaṇena gotamena āvaṭṭaniyā māyāyā”ti. </span></p>
<p class="p3">The householder Upāli has been converted by the ascetic Gotama’s conversion magic!” </p>
<p class="p3"><span class="t1"> </span></p>
<p class="p3"><span class="t5">“Aṭṭhānaṃ kho etaṃ, tapassi, anavakāso yaṃ upāli gahapati samaṇassa gotamassa sāvakattaṃ upagaccheyya. </span></p>
<p class="p3">“It is impossible, Tapassī, it cannot happen that Upāli could become Gotama’s disciple. </p>
<p class="p3"><span class="t1"> </span></p>
<p class="p3"><span class="t5">Ṭhānañca kho etaṃ vijjati yaṃ samaṇo gotamo upālissa gahapatissa sāvakattaṃ upagaccheyyā”ti. </span></p>
<p class="p3">But it is possible that Gotama could become Upāli’s disciple.” </p>
<p class="p3"><span class="t1"> </span></p>
<p class="p3"><span class="t5">Dutiyampi kho dīghatapassī nigaṇṭho nigaṇṭhaṃ nāṭaputtaṃ etadavoca: </span></p>
<p class="p3">For a second time … </p>
<p class="p3"><span class="t1"> </span></p>
<p class="p3"><span class="t5">“saccaṃyeva, bhante … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">upālissa gahapatissa sāvakattaṃ upagaccheyyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tatiyampi kho dīghatapassī nigaṇṭho nigaṇṭhaṃ nāṭaputtaṃ etadavoca: </span></p>
<p class="p3">and a third time, Dīgha Tapassī told Nigaṇṭha Nātaputta </p>
<p class="p3"><span class="t1"> </span></p>
<p class="p3"><span class="t5">“saccaṃyeva kho, bhante … </span></p>
<p class="p3">that it was really true. </p>
<p class="p3"><span class="t1"> </span></p>
<p class="p3"><span class="t5">pe … </span></p>
<p class="p3">“It is impossible … </p>
<p class="p3"><span class="t1"> </span></p>
<p class="p3"><span class="t5">upālissa gahapatissa sāvakattaṃ upagaccheyyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Handa cāhaṃ, tapassi, gacchāmi yāva cāhaṃ sāmaṃyeva jānāmi yadi vā upāli gahapati samaṇassa gotamassa sāvakattaṃ upagato yadi vā no”ti. </span></p>
<p class="p3">Well, Tapassī, I’d better go and find out for myself whether or not Upāli has become Gotama’s disciple.” </p>
<p class="p3"><span class="t1"> </span></p>
<p class="p3"><span class="t5">Atha kho nigaṇṭho nāṭaputto mahatiyā nigaṇṭhaparisāya saddhiṃ yena upālissa gahapatissa nivesanaṃ tenupasaṅkami. </span></p>
<p class="p3">Then Nigaṇṭha Nātaputta went to Upāli’s home together with a large following of Jain ascetics. </p>
<p class="p3"><span class="t1"> </span></p>
<p class="p3"><span class="t5">Addasā kho dovāriko nigaṇṭhaṃ nāṭaputtaṃ dūratova āgacchantaṃ. </span></p>
<p class="p3">The gatekeeper saw him coming off in the distance </p>
<p class="p3"><span class="t1"> </span></p>
<p class="p3"><span class="t5">Disvāna nigaṇṭhaṃ nāṭaputtaṃ etadavoca: </span></p>
<p class="p3">and said to him: </p>
<p class="p3"><span class="t1"> </span></p>
<p class="p3"><span class="t5">“tiṭṭha, bhante, mā pāvisi. </span></p>
<p class="p3">‘Wait, sir, do not enter. </p>
<p class="p3"><span class="t1"> </span></p>
<p class="p3"><span class="t5">Ajjatagge upāli gahapati samaṇassa gotamassa sāvakattaṃ upagato. </span></p>
<p class="p3">From now on the householder Upāli has become a disciple of the ascetic Gotama. </p>
<p class="p3"><span class="t1"> </span></p>
<p class="p3"><span class="t5">Āvaṭaṃ dvāraṃ nigaṇṭhānaṃ nigaṇṭhīnaṃ, anāvaṭaṃ dvāraṃ bhagavato bhikkhūnaṃ bhikkhunīnaṃ upāsakānaṃ upāsikānaṃ. </span></p>
<p class="p3">His gate is closed to Jain monks and nuns, and opened for the Buddha’s monks, nuns, laymen, and laywomen. </p>
<p class="p3"><span class="t1"> </span></p>
<p class="p3"><span class="t5">Sace te, bhante, piṇḍakena attho, ettheva tiṭṭha, ettheva te āharissantī”ti. </span></p>
<p class="p3">If you require alms-food, wait here, they will bring it to you.” </p>
<p class="p3"><span class="t1"> </span></p>
<p class="p3"><span class="t5">“Tena hi, samma dovārika, yena upāli gahapati tenupasaṅkama; upasaṅkamitvā upāliṃ gahapatiṃ evaṃ vadehi: </span></p>
<p class="p3">“Well then, my good gatekeeper, go to Upāli and say: </p>
<p class="p3"><span class="t1"> </span></p>
<p class="p3"><span class="t5">‘nigaṇṭho, bhante, nāṭaputto mahatiyā nigaṇṭhaparisāya saddhiṃ bahidvārakoṭṭhake ṭhito; </span></p>
<p class="p3">‘Sir, Nigaṇṭha Nātaputta is waiting outside the gates together with a large following of Jain ascetics. </p>
<p class="p3"><span class="t1"> </span></p>
<p class="p3"><span class="t5">so te dassanakāmo’”ti. </span></p>
<p class="p3">He wishes to see you.’” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho dovāriko nigaṇṭhassa nāṭaputtassa paṭissutvā yena upāli gahapati tenupasaṅkami; upasaṅkamitvā upāliṃ gahapatiṃ etadavoca: </span></p>
<p class="p3">“Yes, sir,” replied the gatekeeper. He went to Upāli and relayed what was said. </p>
<p class="p3"><span class="t1"> </span></p>
<p class="p3"><span class="t5">“nigaṇṭho, bhante, nāṭaputto mahatiyā nigaṇṭhaparisāya saddhiṃ bahidvārakoṭṭhake ṭhito; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">so te dassanakāmo”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Tena hi, samma dovārika, majjhimāya dvārasālāya āsanāni paññapehī”ti. </span></p>
<p class="p3">Upāli said to him, “Well, then, my good gatekeeper, prepare seats in the hall of the middle gate.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho dovāriko upālissa gahapatissa paṭissutvā majjhimāya dvārasālāya āsanāni paññapetvā yena upāli gahapati tenupasaṅkami; upasaṅkamitvā upāliṃ gahapatiṃ etadavoca: </span></p>
<p class="p3">“Yes, sir,” replied the gatekeeper. He did as he was asked, then returned to Upāli and said, </p>
<p class="p3"><span class="t1"> </span></p>
<p class="p3"><span class="t5">“paññattāni kho, bhante, majjhimāya dvārasālāya āsanāni. </span></p>
<p class="p3">“Sir, seats have been prepared in the hall of the middle gate. </p>
<p class="p3"><span class="t1"> </span></p>
<p class="p3"><span class="t5">Yassadāni kālaṃ maññasī”ti. </span></p>
<p class="p3">Please go at your convenience.” </p>
<p class="p3"><span class="t1"> </span></p>
<p class="p3"><span class="t5">Atha kho upāli gahapati yena majjhimā dvārasālā tenupasaṅkami; upasaṅkamitvā yaṃ tattha āsanaṃ aggañca seṭṭhañca uttamañca paṇītañca tattha sāmaṃ nisīditvā dovārikaṃ āmantesi: </span></p>
<p class="p3">Then Upāli went to the hall of the middle gate, where he sat on the highest and finest seat. He addressed the gatekeeper, </p>
<p class="p3"><span class="t1"> </span></p>
<p class="p3"><span class="t5">“tena hi, samma dovārika, yena nigaṇṭho nāṭaputto tenupasaṅkama; upasaṅkamitvā nigaṇṭhaṃ nāṭaputtaṃ evaṃ vadehi: </span></p>
<p class="p3">“Well then, my good gatekeeper, go to Nigaṇṭha Nātaputta and say to him: </p>
<p class="p3"><span class="t1"> </span></p>
<p class="p3"><span class="t5">‘upāli, bhante, gahapati evamāha—</span></p>
<p class="p3">‘Sir, Upāli says </p>
<p class="p3"><span class="t1"> </span></p>
<p class="p3"><span class="t5">pavisa kira, bhante, sace ākaṅkhasī’”ti. </span></p>
<p class="p3">you may enter if you wish.’” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho dovāriko upālissa gahapatissa paṭissutvā yena nigaṇṭho nāṭaputto tenupasaṅkami; upasaṅkamitvā nigaṇṭhaṃ nāṭaputtaṃ etadavoca: </span></p>
<p class="p3">“Yes, sir,” replied the gatekeeper. He went to Nigaṇṭha Nātaputta and relayed what was said. </p>
<p class="p3"><span class="t1"> </span></p>
<p class="p3"><span class="t5">“upāli, bhante, gahapati evamāha: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘pavisa kira, bhante, sace ākaṅkhasī’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho nigaṇṭho nāṭaputto mahatiyā nigaṇṭhaparisāya saddhiṃ yena majjhimā dvārasālā tenupasaṅkami. </span></p>
<p class="p3">Then Nigaṇṭha Nātaputta went to the hall of the middle gate together with a large following of Jain ascetics. </p>
<p class="p3"><span class="t1"> </span></p>
<p class="p3"><span class="t5">Atha kho upāli gahapati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yaṃ sudaṃ pubbe yato passati nigaṇṭhaṃ nāṭaputtaṃ dūratova āgacchantaṃ disvāna tato paccuggantvā yaṃ tattha āsanaṃ aggañca seṭṭhañca uttamañca paṇītañca taṃ uttarāsaṅgena sammajjitvā pariggahetvā nisīdāpeti so—</span></p>
<p class="p3">Previously, when Upāli saw Nigaṇṭha Nātaputta coming, he would go out to greet him and, having wiped off the highest and finest seat with his upper robe, he would put his arms around him and sit him down. </p>
<p class="p3"><span class="t1"> </span></p>
<p class="p3"><span class="t5">dāni yaṃ tattha āsanaṃ aggañca seṭṭhañca uttamañca paṇītañca tattha sāmaṃ nisīditvā nigaṇṭhaṃ nāṭaputtaṃ etadavoca: </span></p>
<p class="p3">But today, having seated himself on the highest and finest seat, he said to Nigaṇṭha Nātaputta, </p>
<p class="p3"><span class="t1"> </span></p>
<p class="p3"><span class="t5">“saṃvijjanti kho, bhante, āsanāni; </span></p>
<p class="p3">“There are seats, sir. </p>
<p class="p3"><span class="t1"> </span></p>
<p class="p3"><span class="t5">sace ākaṅkhasi, nisīdā”ti. </span></p>
<p class="p3">Please sit if you wish.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, nigaṇṭho nāṭaputto upāliṃ gahapatiṃ etadavoca: </span></p>
<p class="p3">When he said this, Nigaṇṭha Nātaputta said to him: </p>
<p class="p3"><span class="t1"> </span></p>
<p class="p3"><span class="t5">“ummattosi tvaṃ, gahapati, dattosi tvaṃ, gahapati. </span></p>
<p class="p3">“You’re mad, householder! You’re a moron! </p>
<p class="p3"><span class="t1"> </span></p>
<p class="p3"><span class="t5">‘Gacchāmahaṃ, bhante, samaṇassa gotamassa vādaṃ āropessāmī’ti gantvā mahatāsi vādasaṅghāṭena paṭimukko āgato. </span></p>
<p class="p3">You said: ‘I’ll go and refute the ascetic Gotama’s doctrine.’ But you come back caught in the vast net of his doctrine. </p>
<p class="p3"><span class="t1"> </span></p>
<p class="p3"><span class="t5">Seyyathāpi, gahapati, puriso aṇḍahārako gantvā ubbhatehi aṇḍehi āgaccheyya, seyyathā vā pana gahapati puriso akkhikahārako gantvā ubbhatehi akkhīhi āgaccheyya; </span></p>
<p class="p3">Suppose a man went to deliver a pair of balls, but came back castrated. Or they went to deliver eyes, but came back blinded. </p>
<p class="p3"><span class="t1"> </span></p>
<p class="p3"><span class="t5">evameva kho tvaṃ, gahapati, ‘gacchāmahaṃ, bhante, samaṇassa gotamassa vādaṃ āropessāmī’ti gantvā mahatāsi vādasaṅghāṭena paṭimukko āgato. </span></p>
<p class="p3">In the same way, you said: ‘I’ll go and refute the ascetic Gotama’s doctrine.’ But you come back caught in the vast net of his doctrine. </p>
<p class="p3"><span class="t1"> </span></p>
<p class="p3"><span class="t5">Āvaṭṭosi kho tvaṃ, gahapati, samaṇena gotamena āvaṭṭaniyā māyāyā”ti. </span></p>
<p class="p3">You’ve been converted by the ascetic Gotama’s conversion magic!” </p>
<p class="p3"><span class="t1"> </span></p>
<p class="p3"><span class="t5">“Bhaddikā, bhante, āvaṭṭanī māyā; </span></p>
<p class="p3">“Sir, this conversion magic is excellent. </p>
<p class="p3"><span class="t1"> </span></p>
<p class="p3"><span class="t5">kalyāṇī, bhante, āvaṭṭanī māyā; </span></p>
<p class="p3">This conversion magic is lovely! </p>
<p class="p3"><span class="t1"> </span></p>
<p class="p3"><span class="t5">piyā me, bhante, ñātisālohitā imāya āvaṭṭaniyā āvaṭṭeyyuṃ; piyānampi me assa ñātisālohitānaṃ dīgharattaṃ hitāya sukhāya; </span></p>
<p class="p3">If my loved ones—relatives and kin—were to be converted by this, it would be for their lasting welfare and happiness. </p>
<p class="p3"><span class="t1"> </span></p>
<p class="p3"><span class="t5">sabbe cepi, bhante, khattiyā imāya āvaṭṭaniyā āvaṭṭeyyuṃ; sabbesānampissa khattiyānaṃ dīgharattaṃ hitāya sukhāya; sabbe cepi, bhante, brāhmaṇā … pe … vessā … pe … suddā imāya āvaṭṭaniyā āvaṭṭeyyuṃ; sabbesānampissa suddānaṃ dīgharattaṃ hitāya sukhāya; </span></p>
<p class="p3">If all the aristocrats, brahmins, merchants, and workers were to be converted by this, it would be for their lasting welfare and happiness. </p>
<p class="p3"><span class="t1"> </span></p>
<p class="p3"><span class="t5">sadevako cepi, bhante, loko samārako sabrahmako sassamaṇabrāhmaṇī pajā sadevamanussā imāya āvaṭṭaniyā āvaṭṭeyyuṃ; sadevakassapissa lokassa samārakassa sabrahmakassa sassamaṇabrāhmaṇiyā pajāya sadevamanussāya dīgharattaṃ hitāya sukhāyāti. </span></p>
<p class="p3">If the whole world—with its gods, Māras and Brahmās, this population with its ascetics and brahmins, gods and humans—were to be converted by this, it would be for their lasting welfare and happiness. </p>
<p class="p3"><span class="t1"> </span></p>
<p class="p3"><span class="t5">Tena hi, bhante, upamaṃ te karissāmi. </span></p>
<p class="p3">Well then, sir, I shall give you a simile. </p>
<p class="p3"><span class="t1"> </span></p>
<p class="p3"><span class="t5">Upamāyapidhekacce viññū purisā bhāsitassa atthaṃ ājānanti. </span></p>
<p class="p3">For by means of a simile some sensible people understand the meaning of what is said. </p>
<p class="p3"><span class="t1"> </span></p>
<p class="p3"><span class="t5">Bhūtapubbaṃ, bhante, aññatarassa brāhmaṇassa jiṇṇassa vuḍḍhassa mahallakassa daharā māṇavikā pajāpatī ahosi gabbhinī upavijaññā. </span></p>
<p class="p3">Once upon a time there was an old brahmin, elderly and senior. His wife was a young brahmin lady who was pregnant and approaching the time for giving birth. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, sā māṇavikā taṃ brāhmaṇaṃ etadavoca, </span></p>
<p class="p3">Then she said to the brahmin, </p>
<p class="p3"><span class="t1"> </span></p>
<p class="p3"><span class="t5">‘gaccha tvaṃ, brāhmaṇa, āpaṇā makkaṭacchāpakaṃ kiṇitvā ānehi, yo me kumārakassa kīḷāpanako bhavissatī’ti. </span></p>
<p class="p3">‘Go, brahmin, buy a baby monkey from the market and bring it back so it can be a playmate for my child.’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, so brāhmaṇo taṃ māṇavikaṃ etadavoca: </span></p>
<p class="p3">When she said this, the brahmin said to her, </p>
<p class="p3"><span class="t1"> </span></p>
<p class="p3"><span class="t5">‘āgamehi tāva, bhoti, yāva vijāyati. </span></p>
<p class="p3">‘Wait, my dear, until you give birth. </p>
<p class="p3"><span class="t1"> </span></p>
<p class="p3"><span class="t5">Sace tvaṃ, bhoti, kumārakaṃ vijāyissasi, tassā te ahaṃ āpaṇā makkaṭacchāpakaṃ kiṇitvā ānessāmi, yo te kumārakassa kīḷāpanako bhavissati. </span></p>
<p class="p3">If your child is a boy, I’ll buy you a male monkey, </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, bhoti, kumārikaṃ vijāyissasi, tassā te ahaṃ āpaṇā makkaṭacchāpikaṃ kiṇitvā ānessāmi, yā te kumārikāya kīḷāpanikā bhavissatī’ti. </span></p>
<p class="p3">but if it’s a girl, I’ll buy a female monkey.’ </p>
<p class="p3"><span class="t1"> </span></p>
<p class="p3"><span class="t5">Dutiyampi kho, bhante, sā māṇavikā … pe … </span></p>
<p class="p3">For a second time, </p>
<p class="p3"><span class="t1"> </span></p>
<p class="p3"><span class="t5">tatiyampi kho, bhante, sā māṇavikā taṃ brāhmaṇaṃ etadavoca: </span></p>
<p class="p3">and a third time she said to the brahmin, </p>
<p class="p3"><span class="t1"> </span></p>
<p class="p3"><span class="t5">‘gaccha tvaṃ, brāhmaṇa, āpaṇā makkaṭacchāpakaṃ kiṇitvā ānehi, yo me kumārakassa kīḷāpanako bhavissatī’ti. </span></p>
<p class="p3">‘Go, brahmin, buy a baby monkey from the market and bring it back so it can be a playmate for my child.’ </p>
<p class="p3"><span class="t1"> </span></p>
<p class="p3"><span class="t5">Atha kho, bhante, so brāhmaṇo tassā māṇavikāya sāratto paṭibaddhacitto āpaṇā makkaṭacchāpakaṃ kiṇitvā ānetvā taṃ māṇavikaṃ etadavoca: </span></p>
<p class="p3">Then that brahmin, because of his love for the brahmin lady, bought a male baby monkey at the market, brought it to her, and said, </p>
<p class="p3"><span class="t1"> </span></p>
<p class="p3"><span class="t5">‘ayaṃ te, bhoti, āpaṇā makkaṭacchāpako kiṇitvā ānīto, yo te kumārakassa kīḷāpanako bhavissatī’ti. </span></p>
<p class="p3">‘I’ve bought this male baby monkey for you so it can be a playmate for your child.’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, bhante, sā māṇavikā taṃ brāhmaṇaṃ etadavoca: </span></p>
<p class="p3">When he said this, she said to him, </p>
<p class="p3"><span class="t1"> </span></p>
<p class="p3"><span class="t5">‘gaccha tvaṃ, brāhmaṇa, imaṃ makkaṭacchāpakaṃ ādāya yena rattapāṇi rajakaputto tenupasaṅkama; upasaṅkamitvā rattapāṇiṃ rajakaputtaṃ evaṃ vadehi—</span></p>
<p class="p3">‘Go, brahmin, take this monkey to Rattapāṇi the dyer and say, </p>
<p class="p3"><span class="t1"> </span></p>
<p class="p3"><span class="t5">icchāmahaṃ, samma rattapāṇi, imaṃ makkaṭacchāpakaṃ pītāvalepanaṃ nāma raṅgajātaṃ rajitaṃ ākoṭitapaccākoṭitaṃ ubhatobhāgavimaṭṭhan’ti. </span></p>
<p class="p3">“Mister Rattapāṇi, I wish to have this monkey dyed the color of yellow greasepaint, pounded and re-pounded, and pressed on both sides.”’ </p>
<p class="p3"><span class="t1"> </span></p>
<p class="p3"><span class="t5">Atha kho, bhante, so brāhmaṇo tassā māṇavikāya sāratto paṭibaddhacitto taṃ makkaṭacchāpakaṃ ādāya yena rattapāṇi rajakaputto tenupasaṅkami; upasaṅkamitvā rattapāṇiṃ rajakaputtaṃ etadavoca: </span></p>
<p class="p3">Then that brahmin, because of his love for the brahmin lady, took the monkey to Rattapāṇi the dyer and said, </p>
<p class="p3"><span class="t1"> </span></p>
<p class="p3"><span class="t5">‘icchāmahaṃ, samma rattapāṇi, imaṃ makkaṭacchāpakaṃ pītāvalepanaṃ nāma raṅgajātaṃ rajitaṃ ākoṭitapaccākoṭitaṃ ubhatobhāgavimaṭṭhan’ti. </span></p>
<p class="p3">‘Mister Rattapāṇi, I wish to have this monkey dyed the color of yellow greasepaint, pounded and re-pounded, and pressed on both sides.’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, bhante, rattapāṇi rajakaputto taṃ brāhmaṇaṃ etadavoca: </span></p>
<p class="p3">When he said this, Rattapāṇi said to him, </p>
<p class="p3"><span class="t1"> </span></p>
<p class="p3"><span class="t5">‘ayaṃ kho te, bhante, makkaṭacchāpako raṅgakkhamo hi kho, no ākoṭanakkhamo, no vimajjanakkhamo’ti. </span></p>
<p class="p3">‘Sir, this monkey can withstand a dying, but not a pounding or a pressing.’ </p>
<p class="p3"><span class="t1"> </span></p>
<p class="p3"><span class="t5">Evameva kho, bhante, bālānaṃ nigaṇṭhānaṃ vādo raṅgakkhamo hi kho bālānaṃ no paṇḍitānaṃ, no anuyogakkhamo, no vimajjanakkhamo. </span></p>
<p class="p3">In the same way, the doctrine of the foolish Jains looks fine initially—for fools, not for the astute—but can’t withstand being scrutinized or pressed. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, so brāhmaṇo aparena samayena navaṃ dussayugaṃ ādāya yena rattapāṇi rajakaputto tenupasaṅkami; upasaṅkamitvā rattapāṇiṃ rajakaputtaṃ etadavoca: </span></p>
<p class="p3">Then some time later that brahmin took a new pair of garments to Rattapāṇi the dyer and said, </p>
<p class="p3"><span class="t1"> </span></p>
<p class="p3"><span class="t5">‘icchāmahaṃ, samma rattapāṇi, imaṃ navaṃ dussayugaṃ pītāvalepanaṃ nāma raṅgajātaṃ rajitaṃ ākoṭitapaccākoṭitaṃ ubhatobhāgavimaṭṭhan’ti. </span></p>
<p class="p3">‘Mister Rattapāṇi, I wish to have this new pair of garments dyed the color of yellow greasepaint, pounded and re-pounded, and pressed on both sides.’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, bhante, rattapāṇi rajakaputto taṃ brāhmaṇaṃ etadavoca: </span></p>
<p class="p3">When he said this, Rattapāṇi said to him, </p>
<p class="p3"><span class="t1"> </span></p>
<p class="p3"><span class="t5">‘idaṃ kho te, bhante, navaṃ dussayugaṃ raṅgakkhamañceva ākoṭanakkhamañca vimajjanakkhamañcā’ti. </span></p>
<p class="p3">‘Sir, this pair of garments can withstand a dying, a pounding, and a pressing.’ </p>
<p class="p3"><span class="t1"> </span></p>
<p class="p3"><span class="t5">Evameva kho, bhante, tassa bhagavato vādo arahato sammāsambuddhassa raṅgakkhamo ceva paṇḍitānaṃ no bālānaṃ, anuyogakkhamo ca vimajjanakkhamo cā”ti. </span></p>
<p class="p3">In the same way, the doctrine of the Buddha looks fine initially—for the astute, not for fools—and it can withstand being scrutinized and pressed.” </p>
<p class="p3"><span class="t1"> </span></p>
<p class="p3"><span class="t5">“Sarājikā kho, gahapati, parisā evaṃ jānāti: </span></p>
<p class="p3">“Householder, the king and his retinue know you as </p>
<p class="p3"><span class="t1"> </span></p>
<p class="p3"><span class="t5">‘upāli gahapati nigaṇṭhassa nāṭaputtassa sāvako’ti. </span></p>
<p class="p3">a disciple of Nigaṇṭha Nātaputta. </p>
<p class="p3"><span class="t1"> </span></p>
<p class="p3"><span class="t5">Kassa taṃ, gahapati, sāvakaṃ dhāremā”ti? </span></p>
<p class="p3">Whose disciple should we remember you as?” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, upāli gahapati uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā nigaṇṭhaṃ nāṭaputtaṃ etadavoca: </span></p>
<p class="p3">When he had spoken, the householder Upāli got up from his seat, arranged his robe over one shoulder, raised his joined palms in the direction of the Buddha, and said to Nigaṇṭha Nātaputta, </p>
<p class="p3"><span class="t1"> </span></p>
<p class="p3"><span class="t5">“tena hi, bhante, suṇohi yassāhaṃ sāvako”ti: </span></p>
<p class="p3">“Well then, sir, hear whose disciple I am: </p>
<p class="p3"><span class="t1"> </span></p>
<p class="p3"><span class="t5">“Dhīrassa vigatamohassa, </span></p>
<p class="p3">The wise one, free of delusion, </p>
<p class="p3"><span class="t1"> </span></p>
<p class="p3"><span class="t5">Pabhinnakhīlassa vijitavijayassa; </span></p>
<p class="p3">rid of barrenness, victor in battle; </p>
<p class="p3"><span class="t1"> </span></p>
<p class="p3"><span class="t5">Anīghassa susamacittassa, </span></p>
<p class="p3">he’s untroubled and so even-minded, </p>
<p class="p3"><span class="t1"> </span></p>
<p class="p3"><span class="t5">Vuddhasīlassa sādhupaññassa; </span></p>
<p class="p3">with the virtue of an elder and the wisdom of a saint, </p>
<p class="p3"><span class="t1"> </span></p>
<p class="p3"><span class="t5">Vesamantarassa vimalassa, </span></p>
<p class="p3">immaculate in the midst of it all: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Akathaṅkathissa tusitassa, </span></p>
<p class="p3">He has no indecision, he’s content, </p>
<p class="p3"><span class="t1"> </span></p>
<p class="p3"><span class="t5">Vantalokāmisassa muditassa; </span></p>
<p class="p3">joyful, he has spat out the world’s bait; </p>
<p class="p3"><span class="t1"> </span></p>
<p class="p3"><span class="t5">Katasamaṇassa manujassa, </span></p>
<p class="p3">he has completed the ascetic’s task as a human, </p>
<p class="p3"><span class="t1"> </span></p>
<p class="p3"><span class="t5">Antimasārīrassa narassa; </span></p>
<p class="p3">a man who bears his final body; </p>
<p class="p3"><span class="t1"> </span></p>
<p class="p3"><span class="t5">Anopamassa virajassa, </span></p>
<p class="p3">he’s beyond compare, he’s stainless: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Asaṃsayassa kusalassa, </span></p>
<p class="p3">He’s free of doubt, he’s skillful, </p>
<p class="p3"><span class="t1"> </span></p>
<p class="p3"><span class="t5">Venayikassa sārathivarassa; </span></p>
<p class="p3">he’s a trainer, an excellent charioteer; </p>
<p class="p3"><span class="t1"> </span></p>
<p class="p3"><span class="t5">Anuttarassa ruciradhammassa, </span></p>
<p class="p3">supreme, with brilliant qualities, </p>
<p class="p3"><span class="t1"> </span></p>
<p class="p3"><span class="t5">Nikkaṅkhassa pabhāsakassa; </span></p>
<p class="p3">confident, his light shines forth; </p>
<p class="p3"><span class="t1"> </span></p>
<p class="p3"><span class="t5">Mānacchidassa vīrassa, </span></p>
<p class="p3">he has cut off conceit, he’s a hero: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Nisabhassa appameyyassa, </span></p>
<p class="p3">The chief bull, immeasurable, </p>
<p class="p3"><span class="t1"> </span></p>
<p class="p3"><span class="t5">Gambhīrassa monapattassa; </span></p>
<p class="p3">profound, sagacious; </p>
<p class="p3"><span class="t1"> </span></p>
<p class="p3"><span class="t5">Khemaṅkarassa vedassa, </span></p>
<p class="p3">he is the builder of sanctuary, knowledgeable, </p>
<p class="p3"><span class="t1"> </span></p>
<p class="p3"><span class="t5">Dhammaṭṭhassa saṃvutattassa; </span></p>
<p class="p3">firm in principle and restrained; </p>
<p class="p3"><span class="t1"> </span></p>
<p class="p3"><span class="t5">Saṅgātigassa muttassa, </span></p>
<p class="p3">he has got over clinging and is liberated: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Nāgassa pantasenassa, </span></p>
<p class="p3">He’s a giant, living remotely, </p>
<p class="p3"><span class="t1"> </span></p>
<p class="p3"><span class="t5">Khīṇasaṃyojanassa muttassa; </span></p>
<p class="p3">he’s ended the fetters and is liberated; </p>
<p class="p3"><span class="t1"> </span></p>
<p class="p3"><span class="t5">Paṭimantakassa dhonassa, </span></p>
<p class="p3">he’s skilled in dialogue and cleansed, </p>
<p class="p3"><span class="t1"> </span></p>
<p class="p3"><span class="t5">Pannadhajassa vītarāgassa; </span></p>
<p class="p3">with banner put down, desireless; </p>
<p class="p3"><span class="t1"> </span></p>
<p class="p3"><span class="t5">Dantassa nippapañcassa, </span></p>
<p class="p3">he’s tamed, and doesn’t proliferate: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Isisattamassa akuhassa, </span></p>
<p class="p3">He is the seventh sage, free of deceit, </p>
<p class="p3"><span class="t1"> </span></p>
<p class="p3"><span class="t5">Tevijjassa brahmapattassa; </span></p>
<p class="p3">with three knowledges, he has attained to holiness, </p>
<p class="p3"><span class="t1"> </span></p>
<p class="p3"><span class="t5">Nhātakassa padakassa, </span></p>
<p class="p3">he has bathed, he knows philology, </p>
<p class="p3"><span class="t1"> </span></p>
<p class="p3"><span class="t5">Passaddhassa viditavedassa; </span></p>
<p class="p3">he’s tranquil, he understands what is known; </p>
<p class="p3"><span class="t1"> </span></p>
<p class="p3"><span class="t5">Purindadassa sakkassa, </span></p>
<p class="p3">he crushes resistance, he is the lord: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Ariyassa bhāvitattassa, </span></p>
<p class="p3">The noble one, self-developed, </p>
<p class="p3"><span class="t1"> </span></p>
<p class="p3"><span class="t5">Pattipattassa veyyākaraṇassa; </span></p>
<p class="p3">he has attained the goal and explains it; </p>
<p class="p3"><span class="t1"> </span></p>
<p class="p3"><span class="t5">Satimato vipassissa, </span></p>
<p class="p3">he is mindful, discerning, </p>
<p class="p3"><span class="t1"> </span></p>
<p class="p3"><span class="t5">Anabhinatassa no apanatassa; </span></p>
<p class="p3">neither leaning forward nor pulling back, </p>
<p class="p3"><span class="t1"> </span></p>
<p class="p3"><span class="t5">Anejassa vasippattassa, </span></p>
<p class="p3">he’s unstirred, attained to mastery: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Samuggatassa jhāyissa, </span></p>
<p class="p3">He has risen up, he practices absorption, </p>
<p class="p3"><span class="t1"> </span></p>
<p class="p3"><span class="t5">Ananugatantarassa suddhassa; </span></p>
<p class="p3">not following inner thoughts, he is pure, </p>
<p class="p3"><span class="t1"> </span></p>
<p class="p3"><span class="t5">Asitassa hitassa, </span></p>
<p class="p3">independent, and fearless; </p>
<p class="p3"><span class="t1"> </span></p>
<p class="p3"><span class="t5">Pavivittassa aggappattassa; </span></p>
<p class="p3">secluded, he has reached the peak, </p>
<p class="p3"><span class="t1"> </span></p>
<p class="p3"><span class="t5">Tiṇṇassa tārayantassa, </span></p>
<p class="p3">crossed over, he helps others across: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Santassa bhūripaññassa, </span></p>
<p class="p3">He’s peaceful, his wisdom is vast, </p>
<p class="p3"><span class="t1"> </span></p>
<p class="p3"><span class="t5">Mahāpaññassa vītalobhassa; </span></p>
<p class="p3">with great wisdom, he’s free of greed; </p>
<p class="p3"><span class="t1"> </span></p>
<p class="p3"><span class="t5">Tathāgatassa sugatassa, </span></p>
<p class="p3">he is the Realized One, the Holy One, </p>
<p class="p3"><span class="t1"> </span></p>
<p class="p3"><span class="t5">Appaṭipuggalassa asamassa; </span></p>
<p class="p3">unrivaled, unequaled, </p>
<p class="p3"><span class="t1"> </span></p>
<p class="p3"><span class="t5">Visāradassa nipuṇassa, </span></p>
<p class="p3">assured, and subtle: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmi. </span></p>
<p class="p3">he is the Buddha, and I am his disciple. </p>
<p class="p3"><span class="t1"> </span></p>
<p class="p3"><span class="t5">Taṇhacchidassa buddhassa, </span></p>
<p class="p3">He has cut off craving and is awakened, </p>
<p class="p3"><span class="t1"> </span></p>
<p class="p3"><span class="t5">Vītadhūmassa anupalittassa; </span></p>
<p class="p3">free of fuming, unsullied; </p>
<p class="p3"><span class="t1"> </span></p>
<p class="p3"><span class="t5">Āhuneyyassa yakkhassa, </span></p>
<p class="p3">a mighty spirit worthy of offerings, </p>
<p class="p3"><span class="t1"> </span></p>
<p class="p3"><span class="t5">Uttamapuggalassa atulassa; </span></p>
<p class="p3">best of men, inestimable, </p>
<p class="p3"><span class="t1"> </span></p>
<p class="p3"><span class="t5">Mahato yasaggapattassa, </span></p>
<p class="p3">grand, he has reached the peak of glory: </p>
<p class="p3"><span class="t1"> </span></p>
<p class="p3"><span class="t5">Bhagavato tassa sāvakohamasmī”ti. </span></p>
<p class="p3">he is the Buddha, and I am his disciple.” </p>
<p class="p3"><span class="t1"> </span></p>
<p class="p3"><span class="t5">“Kadā saññūḷhā pana te, gahapati, ime samaṇassa gotamassa vaṇṇā”ti? </span></p>
<p class="p3">“But when did you compose these praises of the ascetic Gotama’s beautiful qualities, householder?” </p>
<p class="p3"><span class="t1"> </span></p>
<p class="p3"><span class="t5">“Seyyathāpi, bhante, nānāpupphānaṃ mahāpuppharāsi, tamenaṃ dakkho mālākāro vā mālākārantevāsī vā vicittaṃ mālaṃ gantheyya; </span></p>
<p class="p3">“Sir, suppose there was a large heap of many different flowers. A deft garland-maker or their apprentice could tie them into a colorful garland. </p>
<p class="p3"><span class="t1"> </span></p>
<p class="p3"><span class="t5">evameva kho, bhante, so bhagavā anekavaṇṇo anekasatavaṇṇo. </span></p>
<p class="p3">In the same way, the Buddha has many beautiful qualities to praise, many hundreds of such qualities. </p>
<p class="p3"><span class="t1"> </span></p>
<p class="p3"><span class="t5">Ko hi, bhante, vaṇṇārahassa vaṇṇaṃ na karissatī”ti? </span></p>
<p class="p3">Who, sir, would not praise the praiseworthy?” </p>
<p class="p3"><span class="t1"> </span></p>
<p class="p3"><span class="t5">Atha kho nigaṇṭhassa nāṭaputtassa bhagavato sakkāraṃ asahamānassa tattheva uṇhaṃ lohitaṃ mukhato uggacchīti. </span></p>
<p class="p3">Unable to bear this honor paid to the Buddha, Nigaṇṭha Nātaputta spewed hot blood from his mouth there and then. </p>
<p class="p3"><span class="t1"> </span></p>
<p class="p3"><span class="t5">Upālisuttaṃ niṭṭhitaṃ chaṭṭhaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
