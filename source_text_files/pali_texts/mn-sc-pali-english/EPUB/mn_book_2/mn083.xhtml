<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn083-Maghadevasutta  - About King Makhādeva </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Maghadevasutta </span></h3>
<p class="p3"><span class="t2">About King Makhādeva </span></p>
<p class="p3"><span class="t3">Majjhima Nikāya 83  - Middle Discourses 83 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā mithilāyaṃ viharati maghadevaambavane. </span></p>
<p class="p3">At one time the Buddha was staying near Mithilā in the Makhādeva Mango Grove. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā aññatarasmiṃ padese sitaṃ pātvākāsi. </span></p>
<p class="p3">Then the Buddha smiled at a certain spot. </p>
<p class="p3"><span class="t1"> </span></p>
<p class="p3"><span class="t5">Atha kho āyasmato ānandassa etadahosi: </span></p>
<p class="p3">Then Venerable Ānanda thought, </p>
<p class="p3"><span class="t1"> </span></p>
<p class="p3"><span class="t5">“ko nu kho hetu, ko paccayo bhagavato sitassa pātukammāya? </span></p>
<p class="p3">“What is the cause, what is the reason why the Buddha smiled? </p>
<p class="p3"><span class="t1"> </span></p>
<p class="p3"><span class="t5">Na akāraṇena tathāgatā sitaṃ pātukarontī”ti. </span></p>
<p class="p3">Realized Ones do not smile for no reason.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando ekaṃsaṃ cīvaraṃ katvā yena bhagavā tenañjaliṃ paṇāmetvā bhagavantaṃ etadavoca: </span></p>
<p class="p3">So Ānanda got up from his seat, arranged his robe over one shoulder, raised his joined palms toward the Buddha, and said, </p>
<p class="p3"><span class="t1"> </span></p>
<p class="p3"><span class="t5">“ko nu kho, bhante, hetu, ko paccayo bhagavato sitassa pātukammāya? </span></p>
<p class="p3">“What is the cause, what is the reason why the Buddha smiled? </p>
<p class="p3"><span class="t1"> </span></p>
<p class="p3"><span class="t5">Na akāraṇena tathāgatā sitaṃ pātukarontī”ti. </span></p>
<p class="p3">Realized Ones do not smile for no reason.” </p>
<p class="p3"><span class="t1"> </span></p>
<p class="p3"><span class="t5">“Bhūtapubbaṃ, ānanda, imissāyeva mithilāyaṃ rājā ahosi maghadevo nāma dhammiko dhammarājā dhamme ṭhito mahārājā; </span></p>
<p class="p3">“Once upon a time, Ānanda, right here in Mithilā there was a just and principled king named Makhādeva, a great king who stood by his duty. </p>
<p class="p3"><span class="t1"> </span></p>
<p class="p3"><span class="t5">dhammaṃ carati brāhmaṇagahapatikesu negamesu ceva jānapadesu ca; </span></p>
<p class="p3">He justly treated brahmins and householders, and people of town and country. </p>
<p class="p3"><span class="t1"> </span></p>
<p class="p3"><span class="t5">uposathañca upavasati cātuddasiṃ pañcadasiṃ aṭṭhamiñca pakkhassa. </span></p>
<p class="p3">And he observed the sabbath on the fourteenth, fifteenth, and eighth of the fortnight. </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, rājā maghadevo bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena kappakaṃ āmantesi: </span></p>
<p class="p3">Then, after many years, many hundred years, many thousand years had passed, King Makhādeva addressed his barber, </p>
<p class="p3"><span class="t1"> </span></p>
<p class="p3"><span class="t5">‘yadā me, samma kappaka, passeyyāsi sirasmiṃ palitāni jātāni, atha me āroceyyāsī’ti. </span></p>
<p class="p3">‘My dear barber, when you see grey hairs growing on my head, please tell me.’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, devā’ti kho, ānanda, kappako rañño maghadevassa paccassosi. </span></p>
<p class="p3">‘Yes, Your Majesty,’ replied the barber. </p>
<p class="p3"><span class="t1"> </span></p>
<p class="p3"><span class="t5">Addasā kho, ānanda, kappako bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena rañño maghadevassa sirasmiṃ palitāni jātāni. </span></p>
<p class="p3">When many thousands of years had passed, the barber saw grey hairs growing on the king’s head. </p>
<p class="p3"><span class="t1"> </span></p>
<p class="p3"><span class="t5">Disvāna rājānaṃ maghadevaṃ etadavoca: </span></p>
<p class="p3">He said to the king, </p>
<p class="p3"><span class="t1"> </span></p>
<p class="p3"><span class="t5">‘pātubhūtā kho devassa devadūtā, dissanti sirasmiṃ palitāni jātānī’ti. </span></p>
<p class="p3">‘The messengers of the gods have shown themselves to you. Grey hairs can be seen growing on your head.’ </p>
<p class="p3"><span class="t1"> </span></p>
<p class="p3"><span class="t5">‘Tena hi, samma kappaka, tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī’ti. </span></p>
<p class="p3">‘Well then, my dear barber, carefully pull them out with tweezers and place them in my cupped hands.’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, devā’ti kho, ānanda, kappako rañño maghadevassa paṭissutvā tāni palitāni sādhukaṃ saṇḍāsena uddharitvā rañño maghadevassa añjalismiṃ patiṭṭhāpesi. </span></p>
<p class="p3">‘Yes, Your Majesty,’ replied the barber, and he did as the king said. </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, rājā maghadevo kappakassa gāmavaraṃ datvā jeṭṭhaputtaṃ kumāraṃ āmantāpetvā etadavoca: </span></p>
<p class="p3">The king gave the barber a prize village, then summoned the crown prince and said, </p>
<p class="p3"><span class="t1"> </span></p>
<p class="p3"><span class="t5">‘pātubhūtā kho me, tāta kumāra, devadūtā; </span></p>
<p class="p3">‘Dear prince, the messengers of the gods have shown themselves to me. </p>
<p class="p3"><span class="t1"> </span></p>
<p class="p3"><span class="t5">dissanti sirasmiṃ palitāni jātāni; </span></p>
<p class="p3">Grey hairs can be seen growing on my head. </p>
<p class="p3"><span class="t1"> </span></p>
<p class="p3"><span class="t5">bhuttā kho pana me mānusakā kāmā; </span></p>
<p class="p3">I have enjoyed human pleasures. </p>
<p class="p3"><span class="t1"> </span></p>
<p class="p3"><span class="t5">samayo dibbe kāme pariyesituṃ. </span></p>
<p class="p3">Now it is time to seek heavenly pleasures. </p>
<p class="p3"><span class="t1"> </span></p>
<p class="p3"><span class="t5">Ehi tvaṃ, tāta kumāra, imaṃ rajjaṃ paṭipajja. </span></p>
<p class="p3">Come, dear prince, rule the realm. </p>
<p class="p3"><span class="t1"> </span></p>
<p class="p3"><span class="t5">Ahaṃ pana kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajissāmi. </span></p>
<p class="p3">I shall shave off my hair and beard, dress in ocher robes, and go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Tena hi, tāta kumāra, yadā tvampi passeyyāsi sirasmiṃ palitāni jātāni, atha kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi. </span></p>
<p class="p3">For dear prince, you too will one day see grey hairs growing on your head. When this happens, after giving a prize village to the barber and carefully instructing the crown prince in kingship, you should shave off your hair and beard, dress in ocher robes, and go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosi. </span></p>
<p class="p3">Keep up this good practice that I have founded. Do not be my final man. </p>
<p class="p3"><span class="t1"> </span></p>
<p class="p3"><span class="t5">Yasmiṃ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṃ antimapuriso hoti. </span></p>
<p class="p3">Whatever generation is current when such good practice is broken, he is their final man. </p>
<p class="p3"><span class="t1"> </span></p>
<p class="p3"><span class="t5">Taṃ tāhaṃ, tāta kumāra, evaṃ vadāmi—</span></p>
<p class="p3">Therefore I say to you, </p>
<p class="p3"><span class="t1"> </span></p>
<p class="p3"><span class="t5">yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosī’ti. </span></p>
<p class="p3">“Keep up this good practice that I have founded. Do not be my final man.”’ </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, rājā maghadevo kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā imasmiṃyeva maghadevaambavane kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. </span></p>
<p class="p3">And so, after giving a prize village to the barber and carefully instructing the crown prince in kingship, King Makhādeva shaved off his hair and beard, dressed in ocher robes, and went forth from the lay life to homelessness here in this mango grove. </p>
<p class="p3"><span class="t1"> </span></p>
<p class="p3"><span class="t5">So mettāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span></p>
<p class="p3">He meditated spreading a heart full of love to one direction, and to the second, and to the third, and to the fourth. In the same way above, below, across, everywhere, all around, he spread a heart full of love to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Karuṇāsahagatena cetasā … </span></p>
<p class="p3">He meditated spreading a heart full of compassion … </p>
<p class="p3"><span class="t1"> </span></p>
<p class="p3"><span class="t5">muditāsahagatena cetasā … </span></p>
<p class="p3">rejoicing … </p>
<p class="p3"><span class="t1"> </span></p>
<p class="p3"><span class="t5">upekkhāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span></p>
<p class="p3">equanimity to one direction, and to the second, and to the third, and to the fourth. In the same way above, below, across, everywhere, all around, he spread a heart full of equanimity to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Rājā kho panānanda, maghadevo caturāsītivassasahassāni kumārakīḷitaṃ kīḷi, caturāsītivassasahassāni oparajjaṃ kāresi, caturāsītivassasahassāni rajjaṃ kāresi, caturāsītivassasahassāni imasmiṃyeva maghadevaambavane agārasmā anagāriyaṃ pabbajito brahmacariyamacari. </span></p>
<p class="p3">For 84,000 years King Makhādeva played games as a child, for 84,000 years he acted as viceroy, for 84,000 years he ruled the realm, and for 84,000 years he led the spiritual life after going forth here in this mango grove. </p>
<p class="p3"><span class="t1"> </span></p>
<p class="p3"><span class="t5">So cattāro brahmavihāre bhāvetvā kāyassa bhedā paraṃ maraṇā brahmalokūpago ahosi. </span></p>
<p class="p3">Having developed these four Brahmā meditations, when his body broke up, after death, he was reborn in a good place, a Brahmā realm. </p>
<p class="p3"><span class="t1"> </span></p>
<p class="p3"><span class="t5">Atha kho rañño, ānanda, maghadevassa putto bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena kappakaṃ āmantesi: </span></p>
<p class="p3">Then, after many years, many hundred years, many thousand years had passed, King Makhādeva’s son addressed his barber, </p>
<p class="p3"><span class="t1"> </span></p>
<p class="p3"><span class="t5">‘yadā me, samma kappaka, passeyyāsi sirasmiṃ palitāni jātāni, atha kho āroceyyāsī’ti. </span></p>
<p class="p3">‘My dear barber, when you see grey hairs growing on my head, please tell me.’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, devā’ti kho, ānanda, kappako rañño maghadevassa puttassa paccassosi. </span></p>
<p class="p3">And all unfolded as in the case of his father. </p>
<p class="p3"><span class="t1"> </span></p>
<p class="p3"><span class="t5">Addasā kho, ānanda, kappako bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena rañño maghadevassa puttassa sirasmiṃ palitāni jātāni. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Disvāna rañño maghadevassa puttaṃ etadavoca: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘pātubhūtā kho devassa devadūtā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dissanti sirasmiṃ palitāni jātānī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Tena hi, samma kappaka, tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Evaṃ, devā’ti kho, ānanda, kappako rañño maghadevassa puttassa paṭissutvā tāni palitāni sādhukaṃ saṇḍāsena uddharitvā rañño maghadevassa puttassa añjalismiṃ patiṭṭhāpesi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, rañño maghadevassa putto kappakassa gāmavaraṃ datvā jeṭṭhaputtaṃ kumāraṃ āmantāpetvā etadavoca: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘pātubhūtā kho me, tāta kumāra, devadūtā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dissanti sirasmiṃ palitāni jātāni; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">bhuttā kho pana me mānusakā kāmā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">samayo dibbe kāme pariyesituṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ehi tvaṃ, tāta kumāra, imaṃ rajjaṃ paṭipajja. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ahaṃ pana kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajissāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tena hi, tāta kumāra, yadā tvampi passeyyāsi sirasmiṃ palitāni jātāni, atha kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmiṃ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṃ antimapuriso hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ tāhaṃ, tāta kumāra, evaṃ vadāmi—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, rañño maghadevassa putto kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā imasmiṃyeva maghadevaambavane kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So mettāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Karuṇāsahagatena cetasā … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">muditāsahagatena cetasā … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">upekkhāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Rañño kho panānanda, maghadevassa putto caturāsītivassasahassāni kumārakīḷitaṃ kīḷi, caturāsītivassasahassāni oparajjaṃ kāresi, caturāsītivassasahassāni rajjaṃ kāresi, caturāsītivassasahassāni imasmiṃyeva maghadevaambavane agārasmā anagāriyaṃ pabbajito brahmacariyamacari. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So cattāro brahmavihāre bhāvetvā kāyassa bhedā paraṃ maraṇā brahmalokūpago ahosi. </span></p>
<p class="p3">And having developed the four Brahmā meditations, when his body broke up, after death, Makhādeva’s son was reborn in a good place, a Brahmā realm. </p>
<p class="p3"><span class="t1"> </span></p>
<p class="p3"><span class="t5">Rañño kho panānanda, maghadevassa puttapaputtakā tassa paramparā caturāsītirājasahassāni imasmiṃyeva maghadevaambavane kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajiṃsu. </span></p>
<p class="p3">And a lineage of 84,000 kings, sons of sons of King Makhādeva, shaved off their hair and beard, dressed in ocher robes, and went forth from the lay life to homelessness here in this mango grove. </p>
<p class="p3"><span class="t1"> </span></p>
<p class="p3"><span class="t5">Te mettāsahagatena cetasā ekaṃ disaṃ pharitvā vihariṃsu, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihariṃsu. </span></p>
<p class="p3">They meditated spreading a heart full of love … </p>
<p class="p3"><span class="t1"> </span></p>
<p class="p3"><span class="t5">Karuṇāsahagatena cetasā … </span></p>
<p class="p3">compassion … </p>
<p class="p3"><span class="t1"> </span></p>
<p class="p3"><span class="t5">muditāsahagatena cetasā … </span></p>
<p class="p3">rejoicing … </p>
<p class="p3"><span class="t1"> </span></p>
<p class="p3"><span class="t5">upekkhāsahagatena cetasā ekaṃ disaṃ pharitvā vihariṃsu, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihariṃsu. </span></p>
<p class="p3">equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Caturāsītivassasahassāni kumārakīḷitaṃ kīḷiṃsu, caturāsītivassasahassāni oparajjaṃ kāresuṃ, caturāsītivassasahassāni rajjaṃ kāresuṃ, caturāsītivassasahassāni imasmiṃyeva maghadevaambavane agārasmā anagāriyaṃ pabbajitā brahmacariyamacariṃsu. </span></p>
<p class="p3">For 84,000 years they played games as a child, for 84,000 years they acted as viceroy, for 84,000 years they ruled the realm, and for 84,000 years they led the spiritual life after going forth here in this mango grove. </p>
<p class="p3"><span class="t1"> </span></p>
<p class="p3"><span class="t5">Te cattāro brahmavihāre bhāvetvā kāyassa bhedā paraṃ maraṇā brahmalokūpagā ahesuṃ. </span></p>
<p class="p3">And having developed the four Brahmā meditations, when their bodies broke up, after death, they were reborn in a good place, a Brahmā realm. </p>
<p class="p3"><span class="t1"> </span></p>
<p class="p3"><span class="t5">Nimi tesaṃ rājā pacchimako ahosi dhammiko dhammarājā dhamme ṭhito mahārājā; </span></p>
<p class="p3">Nimi was the last of those kings, a just and principled king, a great king who stood by his duty. </p>
<p class="p3"><span class="t1"> </span></p>
<p class="p3"><span class="t5">dhammaṃ carati brāhmaṇagahapatikesu negamesu ceva jānapadesu ca; </span></p>
<p class="p3">He justly treated brahmins and householders, and people of town and country. </p>
<p class="p3"><span class="t1"> </span></p>
<p class="p3"><span class="t5">uposathañca upavasati cātuddasiṃ pañcadasiṃ aṭṭhamiñca pakkhassa. </span></p>
<p class="p3">And he observed the sabbath on the fourteenth, fifteenth, and eighth of the fortnight. </p>
<p class="p3"><span class="t1"> </span></p>
<p class="p3"><span class="t5">Bhūtapubbaṃ, ānanda, devānaṃ tāvatiṃsānaṃ sudhammāyaṃ sabhāyaṃ sannisinnānaṃ sannipatitānaṃ ayamantarākathā udapādi: </span></p>
<p class="p3">Once upon a time, Ānanda, while the gods of the Thirty-Three were sitting together in the Hall of Justice, this discussion came up among them: </p>
<p class="p3"><span class="t1"> </span></p>
<p class="p3"><span class="t5">‘lābhā vata, bho, videhānaṃ, suladdhaṃ vata, bho, videhānaṃ, </span></p>
<p class="p3">‘The people of Videha are so fortunate, so very fortunate </p>
<p class="p3"><span class="t1"> </span></p>
<p class="p3"><span class="t5">yesaṃ nimi rājā dhammiko dhammarājā dhamme ṭhito mahārājā; </span></p>
<p class="p3">to have Nimi as their king. He is a just and principled king, a great king who stands by his duty. </p>
<p class="p3"><span class="t1"> </span></p>
<p class="p3"><span class="t5">dhammaṃ carati brāhmaṇagahapatikesu negamesu ceva jānapadesu ca; </span></p>
<p class="p3">He justly treats brahmins and householders, and people of town and country. </p>
<p class="p3"><span class="t1"> </span></p>
<p class="p3"><span class="t5">uposathañca upavasati cātuddasiṃ pañcadasiṃ aṭṭhamiñca pakkhassā’ti. </span></p>
<p class="p3">And he observes the sabbath on the fourteenth, fifteenth, and eighth of the fortnight.’ </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, sakko devānamindo deve tāvatiṃse āmantesi: </span></p>
<p class="p3">Then Sakka, lord of gods, addressed the gods of the Thirty-Three, </p>
<p class="p3"><span class="t1"> </span></p>
<p class="p3"><span class="t5">‘iccheyyātha no tumhe, mārisā, nimiṃ rājānaṃ daṭṭhun’ti? </span></p>
<p class="p3">‘Good sirs, would you like to see King Nimi?’ </p>
<p class="p3"><span class="t1"> </span></p>
<p class="p3"><span class="t5">‘Icchāma mayaṃ, mārisa, nimiṃ rājānaṃ daṭṭhun’ti. </span></p>
<p class="p3">‘We would.’ </p>
<p class="p3"><span class="t1"> </span></p>
<p class="p3"><span class="t5">Tena kho pana, ānanda, samayena nimi rājā tadahuposathe pannarase sīsaṃnhāto uposathiko uparipāsādavaragato nisinno hoti. </span></p>
<p class="p3">Now at that time it was the fifteenth day sabbath, and King Nimi had bathed his head and was sitting upstairs in the stilt longhouse to observe the sabbath. </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, sakko devānamindo—seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—devesu tāvatiṃsesu antarahito nimissa rañño pamukhe pāturahosi. </span></p>
<p class="p3">Then, as easily as a strong person would extend or contract their arm, Sakka vanished from the Thirty-Three gods and reappeared in front of King Nimi. </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, sakko devānamindo nimiṃ rājānaṃ etadavoca: </span></p>
<p class="p3">He said to the king, </p>
<p class="p3"><span class="t1"> </span></p>
<p class="p3"><span class="t5">‘lābhā te, mahārāja, suladdhaṃ te, mahārāja. </span></p>
<p class="p3">‘You’re fortunate, great king, so very fortunate. </p>
<p class="p3"><span class="t1"> </span></p>
<p class="p3"><span class="t5">Devā, mahārāja, tāvatiṃsā sudhammāyaṃ sabhāyaṃ kittayamānarūpā sannisinnā: </span></p>
<p class="p3">The gods of the Thirty-Three were sitting together in the Hall of Justice, where they spoke very highly of you. </p>
<p class="p3"><span class="t1"> </span></p>
<p class="p3"><span class="t5">“lābhā vata, bho, videhānaṃ, suladdhaṃ vata, bho, videhānaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yesaṃ nimi rājā dhammiko dhammarājā dhamme ṭhito mahārājā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dhammaṃ carati brāhmaṇagahapatikesu negamesu ceva jānapadesu ca; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uposathañca upavasati cātuddasiṃ pañcadasiṃ aṭṭhamiñca pakkhassā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Devā te, mahārāja, tāvatiṃsā dassanakāmā. </span></p>
<p class="p3">They would like to see you. </p>
<p class="p3"><span class="t1"> </span></p>
<p class="p3"><span class="t5">Tassa te ahaṃ, mahārāja, sahassayuttaṃ ājaññarathaṃ pahiṇissāmi; </span></p>
<p class="p3">I shall send a chariot harnessed with a thousand thoroughbreds for you, great king. </p>
<p class="p3"><span class="t1"> </span></p>
<p class="p3"><span class="t5">abhiruheyyāsi, mahārāja, dibbaṃ yānaṃ avikampamāno’ti. </span></p>
<p class="p3">Mount the heavenly chariot, great king! Do not waver.’ </p>
<p class="p3"><span class="t1"> </span></p>
<p class="p3"><span class="t5">Adhivāsesi kho, ānanda, nimi rājā tuṇhībhāvena. </span></p>
<p class="p3">King Nimi consented in silence. </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, sakko devānamindo nimissa rañño adhivāsanaṃ viditvā—seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—nimissa rañño pamukhe antarahito devesu tāvatiṃsesu pāturahosi. </span></p>
<p class="p3">Then, knowing that the king had consented, as easily as a strong person would extend or contract their arm, Sakka vanished from King Nimi and reappeared among the Thirty-Three gods. </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, sakko devānamindo mātaliṃ saṅgāhakaṃ āmantesi: </span></p>
<p class="p3">Then Sakka, lord of gods, addressed his charioteer Mātali, </p>
<p class="p3"><span class="t1"> </span></p>
<p class="p3"><span class="t5">‘ehi tvaṃ, samma mātali, sahassayuttaṃ ājaññarathaṃ yojetvā nimiṃ rājānaṃ upasaṅkamitvā evaṃ vadehi—</span></p>
<p class="p3">‘Come, dear Mātali, harness the chariot with a thousand thoroughbreds. Then go to King Nimi and say, </p>
<p class="p3"><span class="t1"> </span></p>
<p class="p3"><span class="t5">ayaṃ te, mahārāja, sahassayutto ājaññaratho sakkena devānamindena pesito; </span></p>
<p class="p3">“Great king, this chariot has been sent for you by Sakka, lord of gods. </p>
<p class="p3"><span class="t1"> </span></p>
<p class="p3"><span class="t5">abhiruheyyāsi, mahārāja, dibbaṃ yānaṃ avikampamāno’ti. </span></p>
<p class="p3">Mount the heavenly chariot, great king! Do not waver.”’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṃ ājaññarathaṃ yojetvā nimiṃ rājānaṃ upasaṅkamitvā etadavoca: </span></p>
<p class="p3">‘Yes, lord,’ replied Mātali. He did as Sakka asked, and said to the king, </p>
<p class="p3"><span class="t1"> </span></p>
<p class="p3"><span class="t5">‘ayaṃ te, mahārāja, sahassayutto ājaññaratho sakkena devānamindena pesito; </span></p>
<p class="p3">‘Great king, this chariot has been sent for you by Sakka, lord of gods. </p>
<p class="p3"><span class="t1"> </span></p>
<p class="p3"><span class="t5">abhiruha, mahārāja, dibbaṃ yānaṃ avikampamāno. </span></p>
<p class="p3">Mount the heavenly chariot, great king! Do not waver. </p>
<p class="p3"><span class="t1"> </span></p>
<p class="p3"><span class="t5">Api ca, mahārāja, katamena taṃ nemi, yena vā pāpakammā pāpakānaṃ kammānaṃ vipākaṃ paṭisaṃvedenti, yena vā kalyāṇakammā kalyāṇakammānaṃ vipākaṃ paṭisaṃvedentī’ti? </span></p>
<p class="p3">But which way should we go—the way of those who experience the result of bad deeds, or the way of those who experience the result of good deeds?’ </p>
<p class="p3"><span class="t1"> </span></p>
<p class="p3"><span class="t5">‘Ubhayeneva maṃ, mātali, nehī’ti. </span></p>
<p class="p3">‘Take me both ways, Mātali.’ </p>
<p class="p3"><span class="t1"> </span></p>
<p class="p3"><span class="t5">Sampavesesi kho, ānanda, mātali, saṅgāhako nimiṃ rājānaṃ sudhammaṃ sabhaṃ. </span></p>
<p class="p3">Mātali brought King Nimi to the Hall of Justice. </p>
<p class="p3"><span class="t1"> </span></p>
<p class="p3"><span class="t5">Addasā kho, ānanda, sakko devānamindo nimiṃ rājānaṃ dūratova āgacchantaṃ. </span></p>
<p class="p3">Sakka saw King Nimi coming off in the distance, </p>
<p class="p3"><span class="t1"> </span></p>
<p class="p3"><span class="t5">Disvāna nimiṃ rājānaṃ etadavoca: </span></p>
<p class="p3">and said to him: </p>
<p class="p3"><span class="t1"> </span></p>
<p class="p3"><span class="t5">‘ehi kho, mahārāja. </span></p>
<p class="p3">‘Come, great king! </p>
<p class="p3"><span class="t1"> </span></p>
<p class="p3"><span class="t5">Svāgataṃ, mahārāja. </span></p>
<p class="p3">Welcome, great king! </p>
<p class="p3"><span class="t1"> </span></p>
<p class="p3"><span class="t5">Devā te dassanakāmā, mahārāja, tāvatiṃsā sudhammāyaṃ sabhāyaṃ kittayamānarūpā sannisinnā: </span></p>
<p class="p3">The gods of the Thirty-Three who wanted to see you were sitting together in the Hall of Justice, where they spoke very highly of you. </p>
<p class="p3"><span class="t1"> </span></p>
<p class="p3"><span class="t5">“lābhā vata, bho, videhānaṃ, suladdhaṃ vata, bho, videhānaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yesaṃ nimi rājā dhammiko dhammarājā dhamme ṭhito mahārājā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dhammaṃ carati brāhmaṇagahapatikesu negamesu ceva jānapadesu ca; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uposathañca upavasati cātuddasiṃ pañcadasiṃ aṭṭhamiñca pakkhassā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Devā te, mahārāja, tāvatiṃsā dassanakāmā. </span></p>
<p class="p3">The gods of the Thirty-Three would like to see you. </p>
<p class="p3"><span class="t1"> </span></p>
<p class="p3"><span class="t5">Abhirama, mahārāja, devesu devānubhāvenā’ti. </span></p>
<p class="p3">Enjoy divine glory among the gods!’ </p>
<p class="p3"><span class="t1"> </span></p>
<p class="p3"><span class="t5">‘Alaṃ, mārisa, tattheva maṃ mithilaṃ paṭinetu. </span></p>
<p class="p3">‘Enough, good sir. Send me back to Mithila right away. </p>
<p class="p3"><span class="t1"> </span></p>
<p class="p3"><span class="t5">Tathāhaṃ dhammaṃ carissāmi brāhmaṇagahapatikesu negamesu ceva jānapadesu ca; </span></p>
<p class="p3">That way I shall justly treat brahmins and householders, and people of town and country. </p>
<p class="p3"><span class="t1"> </span></p>
<p class="p3"><span class="t5">uposathañca upavasāmi cātuddasiṃ pañcadasiṃ aṭṭhamiñca pakkhassā’ti. </span></p>
<p class="p3">And I shall observe the sabbath on the fourteenth, fifteenth, and eighth of the fortnight.’ </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, sakko devānamindo mātaliṃ saṅgāhakaṃ āmantesi: </span></p>
<p class="p3">Then Sakka, lord of gods, addressed his charioteer Mātali, </p>
<p class="p3"><span class="t1"> </span></p>
<p class="p3"><span class="t5">‘ehi tvaṃ, samma mātali, sahassayuttaṃ ājaññarathaṃ yojetvā nimiṃ rājānaṃ tattheva mithilaṃ paṭinehī’ti. </span></p>
<p class="p3">‘Come, dear Mātali, harness the chariot with a thousand thoroughbreds and send King Nimi back to Mithila right away.’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṃ ājaññarathaṃ yojetvā nimiṃ rājānaṃ tattheva mithilaṃ paṭinesi. </span></p>
<p class="p3">‘Yes, lord,’ replied Mātali, and did as Sakka asked. </p>
<p class="p3"><span class="t1"> </span></p>
<p class="p3"><span class="t5">Tatra sudaṃ, ānanda, nimi rājā dhammaṃ carati brāhmaṇagahapatikesu negamesu ceva jānapadesu ca, uposathañca upavasati cātuddasiṃ pañcadasiṃ aṭṭhamiñca pakkhassāti. </span></p>
<p class="p3">And there King Nimi justly treated his people, and observed the sabbath. </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, nimi rājā bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena kappakaṃ āmantesi: </span></p>
<p class="p3">Then, after many years, many hundred years, many thousand years had passed, King Nimi addressed his barber, </p>
<p class="p3"><span class="t1"> </span></p>
<p class="p3"><span class="t5">‘yadā me, samma kappaka, passeyyāsi sirasmiṃ palitāni jātāni, atha me āroceyyāsī’ti. </span></p>
<p class="p3">‘My dear barber, when you see grey hairs growing on my head, please tell me.’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, devā’ti kho, ānanda, kappako nimissa rañño paccassosi. </span></p>
<p class="p3">And all unfolded as before. </p>
<p class="p3"><span class="t1"> </span></p>
<p class="p3"><span class="t5">Addasā kho, ānanda, kappako bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena nimissa rañño sirasmiṃ palitāni jātāni. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Disvāna nimiṃ rājānaṃ etadavoca: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘pātubhūtā kho devassa devadūtā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dissanti sirasmiṃ palitāni jātānī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Tena hi, samma kappaka, tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Evaṃ, devā’ti kho, ānanda, kappako nimissa rañño paṭissutvā tāni palitāni sādhukaṃ saṇḍāsena uddharitvā nimissa rañño añjalismiṃ patiṭṭhāpesi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, nimi rājā kappakassa gāmavaraṃ datvā jeṭṭhaputtaṃ kumāraṃ āmantāpetvā etadavoca: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘pātubhūtā kho me, tāta kumāra, devadūtā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dissanti sirasmiṃ palitāni jātāni; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">bhuttā kho pana me mānusakā kāmā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">samayo dibbe kāme pariyesituṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ehi tvaṃ, tāta kumāra, imaṃ rajjaṃ paṭipajja. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ahaṃ pana kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajissāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tena hi, tāta kumāra, yadā tvampi passeyyāsi sirasmiṃ palitāni jātāni, atha kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmiṃ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṃ antimapuriso hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ tāhaṃ, tāta kumāra, evaṃ vadāmi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosī”’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, nimi rājā kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā imasmiṃyeva maghadevaambavane kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So mettāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Karuṇāsahagatena cetasā … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">muditāsahagatena cetasā … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">upekkhāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nimi kho panānanda, rājā caturāsītivassasahassāni kumārakīḷitaṃ kīḷi, caturāsītivassasahassāni oparajjaṃ kāresi, caturāsītivassasahassāni rajjaṃ kāresi, caturāsītivassasahassāni imasmiṃyeva maghadevaambavane agārasmā anagāriyaṃ pabbajito brahmacariyamacari. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So cattāro brahmavihāre bhāvetvā kāyassa bhedā paraṃ maraṇā brahmalokūpago ahosi. </span></p>
<p class="p3">And having developed the four Brahmā meditations, when his body broke up, after death, King Nimi was reborn in a good place, a Brahmā realm. </p>
<p class="p3"><span class="t1"> </span></p>
<p class="p3"><span class="t5">Nimissa kho panānanda, rañño kaḷārajanako nāma putto ahosi. </span></p>
<p class="p3">But King Nimi had a son named Kaḷārajanaka. </p>
<p class="p3"><span class="t1"> </span></p>
<p class="p3"><span class="t5">Na so agārasmā anagāriyaṃ pabbaji. </span></p>
<p class="p3">He didn’t go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">So taṃ kalyāṇaṃ vattaṃ samucchindi. </span></p>
<p class="p3">He broke that good practice. </p>
<p class="p3"><span class="t1"> </span></p>
<p class="p3"><span class="t5">So tesaṃ antimapuriso ahosi. </span></p>
<p class="p3">He was their final man. </p>
<p class="p3"><span class="t1"> </span></p>
<p class="p3"><span class="t5">Siyā kho pana te, ānanda, evamassa: </span></p>
<p class="p3">Ānanda, you might think, </p>
<p class="p3"><span class="t1"> </span></p>
<p class="p3"><span class="t5">‘añño nūna tena samayena rājā maghadevo ahosi, yena taṃ kalyāṇaṃ vattaṃ nihitan’ti. </span></p>
<p class="p3">‘Surely King Makhādeva, by whom that good practice was founded, must have been someone else at that time?’ </p>
<p class="p3"><span class="t1"> </span></p>
<p class="p3"><span class="t5">Na kho panetaṃ, ānanda, evaṃ daṭṭhabbaṃ. </span></p>
<p class="p3">But you should not see it like this. </p>
<p class="p3"><span class="t1"> </span></p>
<p class="p3"><span class="t5">Ahaṃ tena samayena rājā maghadevo ahosiṃ. </span></p>
<p class="p3">I myself was King Makhādeva at that time. </p>
<p class="p3"><span class="t1"> </span></p>
<p class="p3"><span class="t5">Ahaṃ taṃ kalyāṇaṃ vattaṃ nihiniṃ, mayā taṃ kalyāṇaṃ vattaṃ nihitaṃ; </span></p>
<p class="p3">I was the one who founded that good practice, </p>
<p class="p3"><span class="t1"> </span></p>
<p class="p3"><span class="t5">pacchimā janatā anuppavattesi. </span></p>
<p class="p3">which was kept up by those who came after. </p>
<p class="p3"><span class="t1"> </span></p>
<p class="p3"><span class="t5">Taṃ kho panānanda, kalyāṇaṃ vattaṃ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva brahmalokūpapattiyā. </span></p>
<p class="p3">But that good practice doesn’t lead to disillusionment, dispassion, cessation, peace, insight, awakening, and extinguishment. It only leads as far as rebirth in the Brahmā realm. </p>
<p class="p3"><span class="t1"> </span></p>
<p class="p3"><span class="t5">Idaṃ kho panānanda, etarahi mayā kalyāṇaṃ vattaṃ nihitaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. </span></p>
<p class="p3">But now I have founded a good practice that does lead to disillusionment, dispassion, cessation, peace, insight, awakening, and extinguishment. </p>
<p class="p3"><span class="t1"> </span></p>
<p class="p3"><span class="t5">Katamañcānanda, etarahi mayā kalyāṇaṃ vattaṃ nihitaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati? </span></p>
<p class="p3">And what is that good practice? </p>
<p class="p3"><span class="t1"> </span></p>
<p class="p3"><span class="t5">Ayameva ariyo aṭṭhaṅgiko maggo, seyyathidaṃ—</span></p>
<p class="p3">It is simply this noble eightfold path, that is: </p>
<p class="p3"><span class="t1"> </span></p>
<p class="p3"><span class="t5">sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. </span></p>
<p class="p3">right view, right thought, right speech, right action, right livelihood, right effort, right mindfulness, and right immersion. </p>
<p class="p3"><span class="t1"> </span></p>
<p class="p3"><span class="t5">Idaṃ kho, ānanda, etarahi mayā kalyāṇaṃ vattaṃ nihitaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. </span></p>
<p class="p3">This is the good practice I have now founded that leads to disillusionment, dispassion, cessation, peace, insight, awakening, and extinguishment. </p>
<p class="p3"><span class="t1"> </span></p>
<p class="p3"><span class="t5">Taṃ vo ahaṃ, ānanda, evaṃ vadāmi: </span></p>
<p class="p3">Ānanda, I say to you: </p>
<p class="p3"><span class="t1"> </span></p>
<p class="p3"><span class="t5">‘yena me idaṃ kalyāṇaṃ vattaṃ nihitaṃ anuppavatteyyātha, mā kho me tumhe antimapurisā ahuvattha’. </span></p>
<p class="p3">‘You all should keep up this good practice that I have founded. Do not be my final men.’ </p>
<p class="p3"><span class="t1"> </span></p>
<p class="p3"><span class="t5">Yasmiṃ kho, ānanda, purisayuge vattamāne evarūpassa kalyāṇassa vattassa samucchedo hoti so tesaṃ antimapuriso hoti. </span></p>
<p class="p3">Whatever generation is current when such good practice is broken, he is their final man. </p>
<p class="p3"><span class="t1"> </span></p>
<p class="p3"><span class="t5">Taṃ vo ahaṃ, ānanda, evaṃ vadāmi: </span></p>
<p class="p3">Ānanda, I say to you: </p>
<p class="p3"><span class="t1"> </span></p>
<p class="p3"><span class="t5">‘yena me idaṃ kalyāṇaṃ vattaṃ nihitaṃ anuppavatteyyātha, mā kho me tumhe antimapurisā ahuvatthā’”ti. </span></p>
<p class="p3">‘You all should keep up this good practice that I have founded. Do not be my final men.’” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamano āyasmā ānando bhagavato bhāsitaṃ abhinandīti. </span></p>
<p class="p3">Satisfied, Venerable Ānanda was happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Maghadevasuttaṃ niṭṭhitaṃ tatiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
