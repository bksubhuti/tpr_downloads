<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn093-Assalāyanasutta  - With Assalāyana </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Assalāyanasutta </span></h3>
<p class="p3"><span class="t2">With Assalāyana </span></p>
<p class="p3"><span class="t3">Majjhima Nikāya 93  - Middle Discourses 93 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena nānāverajjakānaṃ brāhmaṇānaṃ pañcamattāni brāhmaṇasatāni sāvatthiyaṃ paṭivasanti kenacideva karaṇīyena. </span></p>
<p class="p3">Now at that time around five hundred brahmins from abroad were residing in Sāvatthī on some business. </p>
<p class="p3"><span class="t1"> </span></p>
<p class="p3"><span class="t5">Atha kho tesaṃ brāhmaṇānaṃ etadahosi: </span></p>
<p class="p3">Then those brahmins thought, </p>
<p class="p3"><span class="t1"> </span></p>
<p class="p3"><span class="t5">“ayaṃ kho samaṇo gotamo cātuvaṇṇiṃ suddhiṃ paññapeti. </span></p>
<p class="p3">“This ascetic Gotama advocates purification for all four classes. </p>
<p class="p3"><span class="t1"> </span></p>
<p class="p3"><span class="t5">Ko nu kho pahoti samaṇena gotamena saddhiṃ asmiṃ vacane paṭimantetun”ti? </span></p>
<p class="p3">Who is capable of having a dialogue with him about this?” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena assalāyano nāma māṇavo sāvatthiyaṃ paṭivasati daharo, vuttasiro, soḷasavassuddesiko jātiyā, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayo. </span></p>
<p class="p3">Now at that time the brahmin student Assalāyana was residing in Sāvatthī. He was young, newly tonsured; he was sixteen years old. He had mastered the three Vedas, together with their vocabularies, ritual, phonology and etymology, and the testament as fifth. He knew philology and grammar, and was well versed in cosmology and the marks of a great man. </p>
<p class="p3"><span class="t1"> </span></p>
<p class="p3"><span class="t5">Atha kho tesaṃ brāhmaṇānaṃ etadahosi: </span></p>
<p class="p3">Then those brahmins thought, </p>
<p class="p3"><span class="t1"> </span></p>
<p class="p3"><span class="t5">“ayaṃ kho assalāyano māṇavo sāvatthiyaṃ paṭivasati daharo, vuttasiro, soḷasavassuddesiko jātiyā, tiṇṇaṃ vedānaṃ pāragū … pe … anavayo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So kho pahoti samaṇena gotamena saddhiṃ asmiṃ vacane paṭimantetun”ti. </span></p>
<p class="p3">“This Assalāyana is capable of having a dialogue with the ascetic Gotama about this.” </p>
<p class="p3"><span class="t1"> </span></p>
<p class="p3"><span class="t5">Atha kho te brāhmaṇā yena assalāyano māṇavo tenupasaṅkamiṃsu; upasaṅkamitvā assalāyanaṃ māṇavaṃ etadavocuṃ: </span></p>
<p class="p3">So they approached Assalāyana and said to him, </p>
<p class="p3"><span class="t1"> </span></p>
<p class="p3"><span class="t5">“ayaṃ, bho assalāyana, samaṇo gotamo cātuvaṇṇiṃ suddhiṃ paññapeti. </span></p>
<p class="p3">“This ascetic Gotama advocates purification for all four classes. </p>
<p class="p3"><span class="t1"> </span></p>
<p class="p3"><span class="t5">Etu bhavaṃ assalāyano samaṇena gotamena saddhiṃ asmiṃ vacane paṭimantetū”ti. </span></p>
<p class="p3">Please, Mister Assalāyana, have a dialogue with the ascetic Gotama about this.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, assalāyano māṇavo te brāhmaṇe etadavoca: </span></p>
<p class="p3">When they said this, Assalāyana said to them, </p>
<p class="p3"><span class="t1"> </span></p>
<p class="p3"><span class="t5">“samaṇo khalu, bho, gotamo dhammavādī; </span></p>
<p class="p3">“They say that the ascetic Gotama is a speaker of principle. </p>
<p class="p3"><span class="t1"> </span></p>
<p class="p3"><span class="t5">dhammavādino ca pana duppaṭimantiyā bhavanti. </span></p>
<p class="p3">But speakers of principle are hard to have a dialogue with. </p>
<p class="p3"><span class="t1"> </span></p>
<p class="p3"><span class="t5">Nāhaṃ sakkomi samaṇena gotamena saddhiṃ asmiṃ vacane paṭimantetun”ti. </span></p>
<p class="p3">I’m not capable of having a dialogue with the ascetic Gotama about this.” </p>
<p class="p3"><span class="t1"> </span></p>
<p class="p3"><span class="t5">Dutiyampi kho te brāhmaṇā assalāyanaṃ māṇavaṃ etadavocuṃ: </span></p>
<p class="p3">For a second time, those brahmins said to him </p>
<p class="p3"><span class="t1"> </span></p>
<p class="p3"><span class="t5">“ayaṃ, bho assalāyana, samaṇo gotamo cātuvaṇṇiṃ suddhiṃ paññapeti. </span></p>
<p class="p3">“This ascetic Gotama advocates purification for all four classes. </p>
<p class="p3"><span class="t1"> </span></p>
<p class="p3"><span class="t5">Etu bhavaṃ assalāyano samaṇena gotamena saddhiṃ asmiṃ vacane paṭimantetu. </span></p>
<p class="p3">Please, Mister Assalāyana, have a dialogue with the ascetic Gotama about this. </p>
<p class="p3"><span class="t1"> </span></p>
<p class="p3"><span class="t5">Caritaṃ kho pana bhotā assalāyanena paribbājakan”ti. </span></p>
<p class="p3">For you have lived as a wanderer.” </p>
<p class="p3"><span class="t1"> </span></p>
<p class="p3"><span class="t5">Dutiyampi kho assalāyano māṇavo te brāhmaṇe etadavoca: </span></p>
<p class="p3">And for a second time, Assalāyana refused. </p>
<p class="p3"><span class="t1"> </span></p>
<p class="p3"><span class="t5">“samaṇo khalu, bho, gotamo dhammavādī; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dhammavādino ca pana duppaṭimantiyā bhavanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nāhaṃ sakkomi samaṇena gotamena saddhiṃ asmiṃ vacane paṭimantetun”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tatiyampi kho te brāhmaṇā assalāyanaṃ māṇavaṃ etadavocuṃ: </span></p>
<p class="p3">For a third time, those brahmins said to him, </p>
<p class="p3"><span class="t1"> </span></p>
<p class="p3"><span class="t5">“ayaṃ, bho assalāyana, samaṇo gotamo cātuvaṇṇiṃ suddhiṃ paññapeti. </span></p>
<p class="p3">“This ascetic Gotama advocates purification for all four classes. </p>
<p class="p3"><span class="t1"> </span></p>
<p class="p3"><span class="t5">Etu bhavaṃ assalāyano samaṇena gotamena saddhiṃ asmiṃ vacane paṭimantetu. </span></p>
<p class="p3">Please, Mister Assalāyana, have a dialogue with the ascetic Gotama about this. </p>
<p class="p3"><span class="t1"> </span></p>
<p class="p3"><span class="t5">Caritaṃ kho pana bhotā assalāyanena paribbājakaṃ. </span></p>
<p class="p3">For you have lived as a wanderer. </p>
<p class="p3"><span class="t1"> </span></p>
<p class="p3"><span class="t5">Mā bhavaṃ assalāyano ayuddhaparājitaṃ parājayī”ti. </span></p>
<p class="p3">Don’t admit defeat before going into battle!” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, assalāyano māṇavo te brāhmaṇe etadavoca: </span></p>
<p class="p3">When they said this, Assalāyana said to them, </p>
<p class="p3"><span class="t1"> </span></p>
<p class="p3"><span class="t5">“addhā kho ahaṃ bhavanto na labhāmi. </span></p>
<p class="p3">“Clearly, gentlemen, I’m not getting through to you when I say: </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo dhammavādī; </span></p>
<p class="p3">‘They say that the ascetic Gotama is a speaker of principle. </p>
<p class="p3"><span class="t1"> </span></p>
<p class="p3"><span class="t5">dhammavādino ca pana duppaṭimantiyā bhavanti. </span></p>
<p class="p3">But speakers of principle are hard to have a dialogue with. </p>
<p class="p3"><span class="t1"> </span></p>
<p class="p3"><span class="t5">Nāhaṃ sakkomi samaṇena gotamena saddhiṃ asmiṃ vacane paṭimantetunti. </span></p>
<p class="p3">I’m not capable of having a dialogue with the ascetic Gotama about this.’ </p>
<p class="p3"><span class="t1"> </span></p>
<p class="p3"><span class="t5">Api cāhaṃ bhavantānaṃ vacanena gamissāmī”ti. </span></p>
<p class="p3">Nevertheless, I shall go at your bidding.” </p>
<p class="p3"><span class="t1"> </span></p>
<p class="p3"><span class="t5">Atha kho assalāyano māṇavo mahatā brāhmaṇagaṇena saddhiṃ yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then Assalāyana together with a large group of brahmins went to the Buddha and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho assalāyano māṇavo bhagavantaṃ etadavoca: </span></p>
<p class="p3">When the greetings and polite conversation were over, he sat down to one side and said to the Buddha: </p>
<p class="p3"><span class="t1"> </span></p>
<p class="p3"><span class="t5">“brāhmaṇā, bho gotama, evamāhaṃsu: </span></p>
<p class="p3">“Master Gotama, the brahmins say: </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo; </span></p>
<p class="p3">‘Only brahmins are the highest caste; other castes are inferior. </p>
<p class="p3"><span class="t1"> </span></p>
<p class="p3"><span class="t5">brāhmaṇova sukko vaṇṇo, kaṇho añño vaṇṇo; </span></p>
<p class="p3">Only brahmins are the light caste; other castes are dark. </p>
<p class="p3"><span class="t1"> </span></p>
<p class="p3"><span class="t5">brāhmaṇova sujjhanti, no abrāhmaṇā; </span></p>
<p class="p3">Only brahmins are purified, not others. </p>
<p class="p3"><span class="t1"> </span></p>
<p class="p3"><span class="t5">brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. </span></p>
<p class="p3">Only brahmins are Brahmā’s rightful sons, born of his mouth, born of Brahmā, created by Brahmā, heirs of Brahmā.’ </p>
<p class="p3"><span class="t1"> </span></p>
<p class="p3"><span class="t5">Idha bhavaṃ gotamo kimāhā”ti? </span></p>
<p class="p3">What do you say about this?” </p>
<p class="p3"><span class="t1"> </span></p>
<p class="p3"><span class="t5">“Dissanti kho pana, assalāyana, brāhmaṇānaṃ brāhmaṇiyo utuniyopi gabbhiniyopi vijāyamānāpi pāyamānāpi. </span></p>
<p class="p3">“But Assalāyana, brahmin women are seen menstruating, being pregnant, giving birth, and breastfeeding. </p>
<p class="p3"><span class="t1"> </span></p>
<p class="p3"><span class="t5">Te ca brāhmaṇiyonijāva samānā evamāhaṃsu: </span></p>
<p class="p3">Yet even though they’re born from a brahmin womb they say: </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo; </span></p>
<p class="p3">‘Only brahmins are the highest caste; other castes are inferior. </p>
<p class="p3"><span class="t1"> </span></p>
<p class="p3"><span class="t5">brāhmaṇova sukko vaṇṇo, kaṇho añño vaṇṇo; </span></p>
<p class="p3">Only brahmins are the light caste; other castes are dark. </p>
<p class="p3"><span class="t1"> </span></p>
<p class="p3"><span class="t5">brāhmaṇāva sujjhanti, no abrāhmaṇā; </span></p>
<p class="p3">Only brahmins are purified, not others. </p>
<p class="p3"><span class="t1"> </span></p>
<p class="p3"><span class="t5">brāhmaṇāva brahmuno puttā orasā mukhato jātā brahmajā brahmanimmitā brahmadāyādā’”ti. </span></p>
<p class="p3">Only brahmins are Brahmā’s rightful sons, born of his mouth, born of Brahmā, created by Brahmā, heirs of Brahmā.’” </p>
<p class="p3"><span class="t1"> </span></p>
<p class="p3"><span class="t5">“Kiñcāpi bhavaṃ gotamo evamāha, atha khvettha brāhmaṇā evametaṃ maññanti: </span></p>
<p class="p3">“Even though you say this, still the brahmins maintain their belief.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">sutaṃ te: ‘yonakambojesu aññesu ca paccantimesu janapadesu dveva vaṇṇā—ayyo ceva dāso ca; ayyo hutvā dāso hoti, dāso hutvā ayyo hotī’”ti? </span></p>
<p class="p3">Have you heard that in Greece and Persia and other foreign lands there are only two classes, masters and bonded servants; and that masters may become servants, and servants masters?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho, sutaṃ taṃ me: ‘yonakambojesu aññesu ca paccantimesu janapadesu dveva vaṇṇā—ayyo ceva dāso ca; ayyo hutvā dāso hoti, dāso hutvā ayyo hotī’”ti. </span></p>
<p class="p3">“Yes, I have heard that.” </p>
<p class="p3"><span class="t1"> </span></p>
<p class="p3"><span class="t5">“Ettha, assalāyana, brāhmaṇānaṃ kiṃ balaṃ, ko assāso yadettha brāhmaṇā evamāhaṃsu: </span></p>
<p class="p3">“Then what is the source of the brahmins’ self-confidence and forcefulness in this matter that they make this claim?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi bhavaṃ gotamo evamāha, atha khvettha brāhmaṇā evametaṃ maññanti: </span></p>
<p class="p3">“Even though you say this, still the brahmins maintain their belief.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">khattiyova nu kho pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, no brāhmaṇo? </span></p>
<p class="p3">Suppose an aristocrat were to kill living creatures, steal, and commit sexual misconduct; to use speech that’s false, divisive, harsh, or nonsensical; and to be covetous, malicious, with wrong view. When their body breaks up, after death, they’d be reborn in a place of loss, a bad place, the underworld, hell. Would this happen only to an aristocrat, and not to a brahmin? </p>
<p class="p3"><span class="t1"> </span></p>
<p class="p3"><span class="t5">Vessova nu kho … pe … </span></p>
<p class="p3">Or suppose a merchant, </p>
<p class="p3"><span class="t1"> </span></p>
<p class="p3"><span class="t5">suddova nu kho pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, no brāhmaṇo”ti? </span></p>
<p class="p3">or a worker were to act in the same way. Would that result befall only a merchant or a worker, and not to a brahmin?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama. </span></p>
<p class="p3">“No, Master Gotama. </p>
<p class="p3"><span class="t1"> </span></p>
<p class="p3"><span class="t5">Khattiyopi hi, bho gotama, pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya. </span></p>
<p class="p3">If they acted the same way, the same result would befall an aristocrat, a brahmin, a merchant, or a worker. </p>
<p class="p3"><span class="t1"> </span></p>
<p class="p3"><span class="t5">Brāhmaṇopi hi, bho gotama … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">vessopi hi, bho gotama … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">suddopi hi, bho gotama … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sabbepi hi, bho gotama, cattāro vaṇṇā pāṇātipātino adinnādāyino kāmesumicchācārino musāvādino pisuṇavācā pharusavācā samphappalāpino abhijjhālū byāpannacittā micchādiṭṭhī kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyyun”ti. </span></p>
<p class="p3">For if any of the four classes were to kill living creatures, steal, and commit sexual misconduct; to use speech that’s false, divisive, harsh, or nonsensical; and to be covetous, malicious, with wrong view, then, when their body breaks up, after death, they’d be reborn in a place of loss, a bad place, the underworld, hell.” </p>
<p class="p3"><span class="t1"> </span></p>
<p class="p3"><span class="t5">“Ettha, assalāyana, brāhmaṇānaṃ kiṃ balaṃ, ko assāso yadettha brāhmaṇā evamāhaṃsu: </span></p>
<p class="p3">“Then what is the source of the brahmins’ self-confidence and forcefulness in this matter that they make this claim?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi bhavaṃ gotamo evamāha, atha khvettha brāhmaṇā evametaṃ maññanti: </span></p>
<p class="p3">“Even though you say this, still the brahmins maintain their belief.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">brāhmaṇova nu kho pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhi kāyassa bhedā paraṃ maraṇā sugatiṃ saggaṃ lokaṃ upapajjeyya, no khattiyo, no vesso, no suddo”ti? </span></p>
<p class="p3">Suppose a brahmin were to refrain from killing living creatures, stealing, and committing sexual misconduct; from using speech that’s false, divisive, harsh, or nonsensical; and from covetousness, malice, and wrong view. When their body breaks up, after death, they’d be reborn in a good place, a heavenly realm. Would this happen only to an brahmin, and not to an aristocrat, a merchant, or a worker?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama. </span></p>
<p class="p3">“No, Master Gotama. </p>
<p class="p3"><span class="t1"> </span></p>
<p class="p3"><span class="t5">Khattiyopi hi, bho gotama, pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhi kāyassa bhedā paraṃ maraṇā sugatiṃ saggaṃ lokaṃ upapajjeyya. </span></p>
<p class="p3">If they acted the same way, the same result would befall an aristocrat, a brahmin, a merchant, or a worker. </p>
<p class="p3"><span class="t1"> </span></p>
<p class="p3"><span class="t5">Brāhmaṇopi hi, bho gotama … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">vessopi hi, bho gotama … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">suddopi hi, bho gotama … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sabbepi hi, bho gotama, cattāro vaṇṇā pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālū abyāpannacittā sammādiṭṭhī kāyassa bhedā paraṃ maraṇā sugatiṃ saggaṃ lokaṃ upapajjeyyun”ti. </span></p>
<p class="p3">For if any of the four classes were to refrain from killing living creatures, stealing, and committing sexual misconduct; from using speech that’s false, divisive, harsh, or nonsensical; and from covetousness, malice, and wrong view, then, when their body breaks up, after death, they’d be reborn in a good place, a heavenly realm.” </p>
<p class="p3"><span class="t1"> </span></p>
<p class="p3"><span class="t5">“Ettha, assalāyana, brāhmaṇānaṃ kiṃ balaṃ, ko assāso yadettha brāhmaṇā evamāhaṃsu: </span></p>
<p class="p3">“Then what is the source of the brahmins’ self-confidence and forcefulness in this matter that they make this claim?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi bhavaṃ gotamo evamāha, atha khvettha brāhmaṇā evametaṃ maññanti: </span></p>
<p class="p3">“Even though you say this, still the brahmins maintain their belief.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">brāhmaṇova nu kho pahoti asmiṃ padese averaṃ abyābajjhaṃ mettacittaṃ bhāvetuṃ, no khattiyo, no vesso, no suddo”ti? </span></p>
<p class="p3">Is only a brahmin capable of developing a heart of love, free of enmity and ill will for this region, and not an aristocrat, merchant, or worker?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama. </span></p>
<p class="p3">“No, Master Gotama. </p>
<p class="p3"><span class="t1"> </span></p>
<p class="p3"><span class="t5">Khattiyopi hi, bho gotama, pahoti asmiṃ padese averaṃ abyābajjhaṃ mettacittaṃ bhāvetuṃ; </span></p>
<p class="p3">Aristocrats, brahmins, merchants, and workers can all do so. </p>
<p class="p3"><span class="t1"> </span></p>
<p class="p3"><span class="t5">brāhmaṇopi hi, bho gotama … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">vessopi hi, bho gotama … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">suddopi hi, bho gotama … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sabbepi hi, bho gotama, cattāro vaṇṇā pahonti asmiṃ padese averaṃ abyābajjhaṃ mettacittaṃ bhāvetun”ti. </span></p>
<p class="p3">For all four classes are capable of developing a heart of love, free of enmity and ill will for this region.” </p>
<p class="p3"><span class="t1"> </span></p>
<p class="p3"><span class="t5">“Ettha, assalāyana, brāhmaṇānaṃ kiṃ balaṃ, ko assāso yadettha brāhmaṇā evamāhaṃsu: </span></p>
<p class="p3">“Then what is the source of the brahmins’ self-confidence and forcefulness in this matter that they make this claim?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi bhavaṃ gotamo evamāha, atha khvettha brāhmaṇā evametaṃ maññanti: </span></p>
<p class="p3">“Even though you say this, still the brahmins maintain their belief.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">brāhmaṇova nu kho pahoti sottisināniṃ ādāya nadiṃ gantvā rajojallaṃ pavāhetuṃ, no khattiyo, no vesso, no suddo”ti? </span></p>
<p class="p3">Is only a brahmin capable of taking some bathing paste of powdered shell, going to the river, and washing off dust and dirt, and not an aristocrat, merchant, or worker?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama. </span></p>
<p class="p3">“No, Master Gotama. </p>
<p class="p3"><span class="t1"> </span></p>
<p class="p3"><span class="t5">Khattiyopi hi, bho gotama, pahoti sottisināniṃ ādāya nadiṃ gantvā rajojallaṃ pavāhetuṃ, brāhmaṇopi hi, bho gotama … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">vessopi hi, bho gotama … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">suddopi hi, bho gotama … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sabbepi hi, bho gotama, cattāro vaṇṇā pahonti sottisināniṃ ādāya nadiṃ gantvā rajojallaṃ pavāhetun”ti. </span></p>
<p class="p3">All four classes are capable of doing this.” </p>
<p class="p3"><span class="t1"> </span></p>
<p class="p3"><span class="t5">“Ettha, assalāyana, brāhmaṇānaṃ kiṃ balaṃ, ko assāso yadettha brāhmaṇā evamāhaṃsu: </span></p>
<p class="p3">“Then what is the source of the brahmins’ self-confidence and forcefulness in this matter that they make this claim?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi bhavaṃ gotamo evamāha, atha khvettha brāhmaṇā evametaṃ maññanti: </span></p>
<p class="p3">“Even though you say this, still the brahmins maintain their belief.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">idha rājā khattiyo muddhāvasitto nānājaccānaṃ purisānaṃ purisasataṃ sannipāteyya: </span></p>
<p class="p3">Suppose an anointed aristocratic king were to gather a hundred people born in different castes and say to them: </p>
<p class="p3"><span class="t1"> </span></p>
<p class="p3"><span class="t5">‘āyantu bhonto ye tattha khattiyakulā brāhmaṇakulā rājaññakulā uppannā, sākassa vā sālassa vā salaḷassa vā candanassa vā padumakassa vā uttarāraṇiṃ ādāya, aggiṃ abhinibbattentu, tejo pātukarontu. </span></p>
<p class="p3">‘Please gentlemen, let anyone here who was born in a family of aristocrats, brahmins, or chieftains take a drill-stick made of teak, sal, frankincense wood, sandalwood, or cherry wood, light a fire and produce heat. </p>
<p class="p3"><span class="t1"> </span></p>
<p class="p3"><span class="t5">Āyantu pana bhonto ye tattha caṇḍālakulā nesādakulā venakulā rathakārakulā pukkusakulā uppannā, sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṃ ādāya, aggiṃ abhinibbattentu, tejo pātukarontū’ti. </span></p>
<p class="p3">And let anyone here who was born in a family of outcastes, hunters, bamboo-workers, chariot-makers, or waste-collectors take a drill-stick made from a dog’s drinking trough, a pig’s trough, a dustbin, or castor-oil wood, light a fire and produce heat.’ </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññasi, assalāyana, </span></p>
<p class="p3">What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">yo evaṃ nu kho so khattiyakulā brāhmaṇakulā rājaññakulā uppannehi sākassa vā sālassa vā salaḷassa vā candanassa vā padumakassa vā uttarāraṇiṃ ādāya aggi abhinibbatto, tejo pātukato, so eva nu khvāssa aggi accimā ceva vaṇṇavā ca pabhassaro ca, tena ca sakkā agginā aggikaraṇīyaṃ kātuṃ; </span></p>
<p class="p3">Would only the fire produced by the high class people with good quality wood have flames, color, and radiance, and be usable as fire, </p>
<p class="p3"><span class="t1"> </span></p>
<p class="p3"><span class="t5">yo pana so caṇḍālakulā nesādakulā venakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṃ ādāya aggi abhinibbatto, tejo pātukato svāssa aggi na ceva accimā na ca vaṇṇavā na ca pabhassaro, na ca tena sakkā agginā aggikaraṇīyaṃ kātun”ti? </span></p>
<p class="p3">and not the fire produced by the low class people with poor quality wood?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama. </span></p>
<p class="p3">“No, Master Gotama. </p>
<p class="p3"><span class="t1"> </span></p>
<p class="p3"><span class="t5">Yopi hi so, bho gotama, khattiyakulā brāhmaṇakulā rājaññakulā uppannehi sākassa vā sālassa vā salaḷassa vā candanassa vā padumakassa vā uttarāraṇiṃ ādāya aggi abhinibbatto, tejo pātukato svāssa aggi accimā ceva vaṇṇavā ca pabhassaro ca, tena ca sakkā agginā aggikaraṇīyaṃ kātuṃ; </span></p>
<p class="p3">The fire produced by the high class people with good quality wood would have flames, color, and radiance, and be usable as fire, </p>
<p class="p3"><span class="t1"> </span></p>
<p class="p3"><span class="t5">yopi so caṇḍālakulā nesādakulā venakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṃ ādāya aggi abhinibbatto, tejo pātukato, svāssa aggi accimā ceva vaṇṇavā ca pabhassaro ca, tena ca sakkā agginā aggikaraṇīyaṃ kātuṃ. </span></p>
<p class="p3">and so would the fire produced by the low class people with poor quality wood. </p>
<p class="p3"><span class="t1"> </span></p>
<p class="p3"><span class="t5">Sabbopi hi, bho gotama, aggi accimā ceva vaṇṇavā ca pabhassaro ca, sabbenapi sakkā agginā aggikaraṇīyaṃ kātun”ti. </span></p>
<p class="p3">For all fire has flames, color, and radiance, and is usable as fire.” </p>
<p class="p3"><span class="t1"> </span></p>
<p class="p3"><span class="t5">“Ettha, assalāyana, brāhmaṇānaṃ kiṃ balaṃ, ko assāso yadettha brāhmaṇā evamāhaṃsu: </span></p>
<p class="p3">“Then what is the source of the brahmins’ self-confidence and forcefulness in this matter that they make this claim?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brāhmaṇova sukko vaṇṇo, kaṇho añño vaṇṇo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brāhmaṇāva sujjhanti, no abrāhmaṇā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brāhmaṇāva brahmuno puttā orasā mukhato jātā brahmajā brahmanimmitā brahmadāyādā’”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiñcāpi bhavaṃ gotamo evamāha, atha khvettha brāhmaṇā evametaṃ maññanti: </span></p>
<p class="p3">“Even though you say this, still the brahmins maintain their belief.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">idha khattiyakumāro brāhmaṇakaññāya saddhiṃ saṃvāsaṃ kappeyya, tesaṃ saṃvāsamanvāya putto jāyetha; </span></p>
<p class="p3">Suppose an aristocrat boy was to sleep with a brahmin girl, and they had a child. </p>
<p class="p3"><span class="t1"> </span></p>
<p class="p3"><span class="t5">yo so khattiyakumārena brāhmaṇakaññāya putto uppanno, siyā so mātupi sadiso pitupi sadiso, ‘khattiyo’tipi vattabbo ‘brāhmaṇo’tipi vattabbo”ti? </span></p>
<p class="p3">Would that child be called an aristocrat after the father or a brahmin after the mother?” </p>
<p class="p3"><span class="t1"> </span></p>
<p class="p3"><span class="t5">“Yo so, bho gotama, khattiyakumārena brāhmaṇakaññāya putto uppanno, siyā so mātupi sadiso pitupi sadiso, ‘khattiyo’tipi vattabbo ‘brāhmaṇo’tipi vattabbo”ti. </span></p>
<p class="p3">“They could be called either.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">idha brāhmaṇakumāro khattiyakaññāya saddhiṃ saṃvāsaṃ kappeyya, tesaṃ saṃvāsamanvāya putto jāyetha; </span></p>
<p class="p3">Suppose a brahmin boy was to sleep with an aristocrat girl, and they had a child. </p>
<p class="p3"><span class="t1"> </span></p>
<p class="p3"><span class="t5">yo so brāhmaṇakumārena khattiyakaññāya putto uppanno, siyā so mātupi sadiso pitupi sadiso, ‘khattiyo’tipi vattabbo ‘brāhmaṇo’tipi vattabbo”ti? </span></p>
<p class="p3">Would that child be called an aristocrat after the mother or a brahmin after the father?” </p>
<p class="p3"><span class="t1"> </span></p>
<p class="p3"><span class="t5">“Yo so, bho gotama, brāhmaṇakumārena khattiyakaññāya putto uppanno, siyā so mātupi sadiso pitupi sadiso, ‘khattiyo’tipi vattabbo ‘brāhmaṇo’tipi vattabbo”ti. </span></p>
<p class="p3">“They could be called either.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">idha vaḷavaṃ gadrabhena sampayojeyyuṃ, tesaṃ sampayogamanvāya kisoro jāyetha; </span></p>
<p class="p3">Suppose a mare were to mate with a donkey, and she gave birth to a mule. </p>
<p class="p3"><span class="t1"> </span></p>
<p class="p3"><span class="t5">yo so vaḷavāya gadrabhena kisoro uppanno, siyā so mātupi sadiso pitupi sadiso, ‘asso’tipi vattabbo ‘gadrabho’tipi vattabbo”ti? </span></p>
<p class="p3">Would that mule be called a horse after the mother or a donkey after the father?” </p>
<p class="p3"><span class="t1"> </span></p>
<p class="p3"><span class="t5">“Kuṇḍañhi so, bho gotama, assataro hoti. </span></p>
<p class="p3">“It’s a mule, as it is a crossbreed. </p>
<p class="p3"><span class="t1"> </span></p>
<p class="p3"><span class="t5">Idaṃ hissa, bho gotama, nānākaraṇaṃ passāmi; </span></p>
<p class="p3">I see the difference in this case, </p>
<p class="p3"><span class="t1"> </span></p>
<p class="p3"><span class="t5">amutra ca panesānaṃ na kiñci nānākaraṇaṃ passāmī”ti. </span></p>
<p class="p3">but not in the previous cases.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">idhāssu dve māṇavakā bhātaro sodariyā, eko ajjhāyako upanīto eko anajjhāyako anupanīto. </span></p>
<p class="p3">Suppose there were two brahmin students who were brothers who had shared a womb. One was educated, a reciter, while the other was uneducated and not a reciter. </p>
<p class="p3"><span class="t1"> </span></p>
<p class="p3"><span class="t5">Kamettha brāhmaṇā paṭhamaṃ bhojeyyuṃ saddhe vā thālipāke vā yaññe vā pāhune vā”ti? </span></p>
<p class="p3">Who would the brahmins feed first at an offering of food for ancestors, an offering of a dish of milk-rice, a sacrifice, or a feast for guests?” </p>
<p class="p3"><span class="t1"> </span></p>
<p class="p3"><span class="t5">“Yo so, bho gotama, māṇavako ajjhāyako upanīto tamettha brāhmaṇā paṭhamaṃ bhojeyyuṃ saddhe vā thālipāke vā yaññe vā pāhune vā. </span></p>
<p class="p3">“They’d first feed the student who was educated, a reciter. </p>
<p class="p3"><span class="t1"> </span></p>
<p class="p3"><span class="t5">Kiñhi, bho gotama, anajjhāyake anupanīte dinnaṃ mahapphalaṃ bhavissatī”ti? </span></p>
<p class="p3">For how could an offering to someone who is uneducated and not a reciter be very fruitful?” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, assalāyana, </span></p>
<p class="p3">“What do you think, Assalāyana? </p>
<p class="p3"><span class="t1"> </span></p>
<p class="p3"><span class="t5">idhāssu dve māṇavakā bhātaro sodariyā, eko ajjhāyako upanīto dussīlo pāpadhammo, eko anajjhāyako anupanīto sīlavā kalyāṇadhammo. </span></p>
<p class="p3">Suppose there were two brahmin students who were brothers who had shared a womb. One was educated, a reciter, but was unethical, of bad character, while the other was uneducated and not a reciter, but was ethical and of good character. </p>
<p class="p3"><span class="t1"> </span></p>
<p class="p3"><span class="t5">Kamettha brāhmaṇā paṭhamaṃ bhojeyyuṃ saddhe vā thālipāke vā yaññe vā pāhune vā”ti? </span></p>
<p class="p3">Who would the brahmins feed first?” </p>
<p class="p3"><span class="t1"> </span></p>
<p class="p3"><span class="t5">“Yo so, bho gotama, māṇavako anajjhāyako anupanīto sīlavā kalyāṇadhammo tamettha brāhmaṇā paṭhamaṃ bhojeyyuṃ saddhe vā thālipāke vā yaññe vā pāhune vā. </span></p>
<p class="p3">“They’d first feed the student who was uneducated and not a reciter, but was ethical and of good character. </p>
<p class="p3"><span class="t1"> </span></p>
<p class="p3"><span class="t5">Kiñhi, bho gotama, dussīle pāpadhamme dinnaṃ mahapphalaṃ bhavissatī”ti? </span></p>
<p class="p3">For how could an offering to someone who is unethical and of bad character be very fruitful?” </p>
<p class="p3"><span class="t1"> </span></p>
<p class="p3"><span class="t5">“Pubbe kho tvaṃ, assalāyana, jātiṃ agamāsi; </span></p>
<p class="p3">“Firstly you relied on birth, Assalāyana, </p>
<p class="p3"><span class="t1"> </span></p>
<p class="p3"><span class="t5">jātiṃ gantvā mante agamāsi; </span></p>
<p class="p3">then you switched to education, </p>
<p class="p3"><span class="t1"> </span></p>
<p class="p3"><span class="t5">mante gantvā tape agamāsi; </span></p>
<p class="p3">then you switched to abstemious behavior. </p>
<p class="p3"><span class="t1"> </span></p>
<p class="p3"><span class="t5">tape gantvā cātuvaṇṇiṃ suddhiṃ paccāgato, yamahaṃ paññapemī”ti. </span></p>
<p class="p3">Now you’ve come around to believing in purification for the four classes, just as I advocate.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, assalāyano māṇavo tuṇhībhūto maṅkubhūto pattakkhandho adhomukho pajjhāyanto appaṭibhāno nisīdi. </span></p>
<p class="p3">When he said this, Assalāyana sat silent, embarrassed, shoulders drooping, downcast, depressed, with nothing to say. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā assalāyanaṃ māṇavaṃ tuṇhībhūtaṃ maṅkubhūtaṃ pattakkhandhaṃ adhomukhaṃ pajjhāyantaṃ appaṭibhānaṃ viditvā assalāyanaṃ māṇavaṃ etadavoca: </span></p>
<p class="p3">Knowing this, the Buddha said to him: </p>
<p class="p3"><span class="t1"> </span></p>
<p class="p3"><span class="t5">“bhūtapubbaṃ, assalāyana, sattannaṃ brāhmaṇisīnaṃ araññāyatane paṇṇakuṭīsu sammantānaṃ evarūpaṃ pāpakaṃ diṭṭhigataṃ uppannaṃ hoti: </span></p>
<p class="p3">“Once upon a time, Assalāyana, seven brahmin hermits settled in leaf huts in a wilderness region. They had the following harmful misconception: </p>
<p class="p3"><span class="t1"> </span></p>
<p class="p3"><span class="t5">‘brāhmaṇova seṭṭho vaṇṇo, hīno añño vaṇṇo … </span></p>
<p class="p3">‘Only brahmins are the highest caste; other castes are inferior. </p>
<p class="p3"><span class="t1"> </span></p>
<p class="p3"><span class="t5">pe … </span></p>
<p class="p3">Only brahmins are the light caste; other castes are dark. Only brahmins are purified, not others. </p>
<p class="p3"><span class="t1"> </span></p>
<p class="p3"><span class="t5">brahmadāyādā’ti. </span></p>
<p class="p3">Only brahmins are Brahmā’s rightful sons, born of his mouth, born of Brahmā, created by Brahmā, heirs of Brahmā.’ </p>
<p class="p3"><span class="t1"> </span></p>
<p class="p3"><span class="t5">Assosi kho, assalāyana, asito devalo isi: </span></p>
<p class="p3">The hermit Devala the Dark heard about this. </p>
<p class="p3"><span class="t1"> </span></p>
<p class="p3"><span class="t5">‘sattannaṃ kira brāhmaṇisīnaṃ araññāyatane paṇṇakuṭīsu sammantānaṃ evarūpaṃ pāpakaṃ diṭṭhigataṃ uppannaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brāhmaṇova seṭṭho vaṇṇo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">brahmadāyādā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho, assalāyana, asito devalo isi kesamassuṃ kappetvā mañjiṭṭhavaṇṇāni dussāni nivāsetvā paṭaliyo upāhanā āruhitvā jātarūpamayaṃ daṇḍaṃ gahetvā sattannaṃ brāhmaṇisīnaṃ patthaṇḍile pāturahosi. </span></p>
<p class="p3">So he did up his hair and beard, dressed in magenta robes, put on his boots, grasped a golden staff, and appeared in the courtyard of the seven brahmin hermits. </p>
<p class="p3"><span class="t1"> </span></p>
<p class="p3"><span class="t5">Atha kho, assalāyana, asito devalo isi sattannaṃ brāhmaṇisīnaṃ patthaṇḍile caṅkamamāno evamāha: </span></p>
<p class="p3">Then he wandered about the yard saying, </p>
<p class="p3"><span class="t1"> </span></p>
<p class="p3"><span class="t5">‘handa ko nu kho ime bhavanto brāhmaṇisayo gatā; </span></p>
<p class="p3">‘Where, oh where have those brahmin hermits gone? </p>
<p class="p3"><span class="t1"> </span></p>
<p class="p3"><span class="t5">handa ko nu kho ime bhavanto brāhmaṇisayo gatā’ti? </span></p>
<p class="p3">Where, oh where have those brahmin hermits gone?’ </p>
<p class="p3"><span class="t1"> </span></p>
<p class="p3"><span class="t5">Atha kho, assalāyana, sattannaṃ brāhmaṇisīnaṃ etadahosi: </span></p>
<p class="p3">Then those brahmin hermits said, </p>
<p class="p3"><span class="t1"> </span></p>
<p class="p3"><span class="t5">‘ko nāyaṃ gāmaṇḍalarūpo viya sattannaṃ brāhmaṇisīnaṃ patthaṇḍile caṅkamamāno evamāha: </span></p>
<p class="p3">‘Who’s this wandering about our courtyard like a cowpoke? </p>
<p class="p3"><span class="t1"> </span></p>
<p class="p3"><span class="t5">“handa ko nu kho ime bhavanto brāhmaṇisayo gatā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">handa ko nu kho ime bhavanto brāhmaṇisayo gatāti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Handa naṃ abhisapāmā”’ti. </span></p>
<p class="p3">Let’s curse him!’ </p>
<p class="p3"><span class="t1"> </span></p>
<p class="p3"><span class="t5">Atha kho, assalāyana, satta brāhmaṇisayo asitaṃ devalaṃ isiṃ abhisapiṃsu: </span></p>
<p class="p3">So they cursed Devala the Dark, </p>
<p class="p3"><span class="t1"> </span></p>
<p class="p3"><span class="t5">‘bhasmā, vasala, hohi; </span></p>
<p class="p3">‘Be ashes, wretch! </p>
<p class="p3"><span class="t1"> </span></p>
<p class="p3"><span class="t5">bhasmā, vasala, hohī’ti. </span></p>
<p class="p3">Be ashes, wretch!’ </p>
<p class="p3"><span class="t1"> </span></p>
<p class="p3"><span class="t5">Yathā yathā kho, assalāyana, satta brāhmaṇisayo asitaṃ devalaṃ isiṃ abhisapiṃsu tathā tathā asito devalo isi abhirūpataro ceva hoti dassanīyataro ca pāsādikataro ca. </span></p>
<p class="p3">But the more the hermits cursed him, the more attractive, good-looking, and lovely Devala the Dark became. </p>
<p class="p3"><span class="t1"> </span></p>
<p class="p3"><span class="t5">Atha kho, assalāyana, sattannaṃ brāhmaṇisīnaṃ etadahosi: </span></p>
<p class="p3">Then those brahmin hermits said, </p>
<p class="p3"><span class="t1"> </span></p>
<p class="p3"><span class="t5">‘moghaṃ vata no tapo, aphalaṃ brahmacariyaṃ. </span></p>
<p class="p3">‘Our austerities are in vain! Our spiritual path is fruitless! </p>
<p class="p3"><span class="t1"> </span></p>
<p class="p3"><span class="t5">Mayañhi pubbe yaṃ abhisapāma—</span></p>
<p class="p3">For when we used to curse someone </p>
<p class="p3"><span class="t1"> </span></p>
<p class="p3"><span class="t5">bhasmā, vasala, hohi; </span></p>
<p class="p3">to become ashes, </p>
<p class="p3"><span class="t1"> </span></p>
<p class="p3"><span class="t5">bhasmā, vasala, hohīti bhasmāva bhavati ekacco. </span></p>
<p class="p3">ashes they became. </p>
<p class="p3"><span class="t1"> </span></p>
<p class="p3"><span class="t5">Imaṃ pana mayaṃ yathā yathā abhisapāma tathā tathā abhirūpataro ceva hoti dassanīyataro ca pāsādikataro cā’ti. </span></p>
<p class="p3">But the more we curse this one, the more attractive, good-looking, and lovely he becomes.’ </p>
<p class="p3"><span class="t1"> </span></p>
<p class="p3"><span class="t5">‘Na bhavantānaṃ moghaṃ tapo, nāphalaṃ brahmacariyaṃ. </span></p>
<p class="p3">‘Gentlemen, your austerities are not in vain; your spiritual path is not fruitless. </p>
<p class="p3"><span class="t1"> </span></p>
<p class="p3"><span class="t5">Iṅgha bhavanto, yo mayi manopadoso taṃ pajahathā’ti. </span></p>
<p class="p3">Please let go of your malevolence towards me.’ </p>
<p class="p3"><span class="t1"> </span></p>
<p class="p3"><span class="t5">‘Yo bhavati manopadoso taṃ pajahāma. </span></p>
<p class="p3">‘We let go of our malevolence towards you. </p>
<p class="p3"><span class="t1"> </span></p>
<p class="p3"><span class="t5">Ko nu bhavaṃ hotī’ti? </span></p>
<p class="p3">But who are you, sir?’ </p>
<p class="p3"><span class="t1"> </span></p>
<p class="p3"><span class="t5">‘Suto nu bhavataṃ—</span></p>
<p class="p3">‘Have you heard of </p>
<p class="p3"><span class="t1"> </span></p>
<p class="p3"><span class="t5">asito devalo isī’ti? </span></p>
<p class="p3">the hermit Devala the Dark?’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, bho’. </span></p>
<p class="p3">‘Yes, sir.’ </p>
<p class="p3"><span class="t1"> </span></p>
<p class="p3"><span class="t5">‘So khvāhaṃ, bho, homī’ti. </span></p>
<p class="p3">‘I am he, sirs.’ </p>
<p class="p3"><span class="t1"> </span></p>
<p class="p3"><span class="t5">Atha kho, assalāyana, satta brāhmaṇisayo asitaṃ devalaṃ isiṃ abhivādetuṃ upakkamiṃsu. </span></p>
<p class="p3">Then they approached Devala and bowed to him. </p>
<p class="p3"><span class="t1"> </span></p>
<p class="p3"><span class="t5">Atha kho, assalāyana, asito devalo isi satta brāhmaṇisayo etadavoca: </span></p>
<p class="p3">Devala said to them, </p>
<p class="p3"><span class="t1"> </span></p>
<p class="p3"><span class="t5">‘sutaṃ metaṃ, bho, sattannaṃ kira brāhmaṇisīnaṃ araññāyatane paṇṇakuṭīsu sammantānaṃ evarūpaṃ pāpakaṃ diṭṭhigataṃ uppannaṃ—</span></p>
<p class="p3">‘I heard that when the seven brahmin hermits had settled in leaf huts in a wilderness region, they had the following harmful misconception: </p>
<p class="p3"><span class="t1"> </span></p>
<p class="p3"><span class="t5">brāhmaṇova seṭṭho vaṇṇo, hīno añño vaṇṇo; </span></p>
<p class="p3">“Only brahmins are the highest caste; other castes are inferior. </p>
<p class="p3"><span class="t1"> </span></p>
<p class="p3"><span class="t5">brāhmaṇova sukko vaṇṇo, kaṇho añño vaṇṇo; </span></p>
<p class="p3">Only brahmins are the light caste; other castes are dark. </p>
<p class="p3"><span class="t1"> </span></p>
<p class="p3"><span class="t5">brāhmaṇāva sujjhanti, no abrāhmaṇā; </span></p>
<p class="p3">Only brahmins are purified, not others. </p>
<p class="p3"><span class="t1"> </span></p>
<p class="p3"><span class="t5">brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. </span></p>
<p class="p3">Only brahmins are Brahmā’s rightful sons, born of his mouth, born of Brahmā, created by Brahmā, heirs of Brahmā.”’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, bho’. </span></p>
<p class="p3">‘That’s right, sir.’ </p>
<p class="p3"><span class="t1"> </span></p>
<p class="p3"><span class="t5">‘Jānanti pana bhonto—</span></p>
<p class="p3">‘But do you know </p>
<p class="p3"><span class="t1"> </span></p>
<p class="p3"><span class="t5">yā janikā mātā brāhmaṇaṃyeva agamāsi, no abrāhmaṇan’ti? </span></p>
<p class="p3">whether your birth mother only had relations with a brahmin and not with a non-brahmin?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, bho’. </span></p>
<p class="p3">‘We don’t know that.’ </p>
<p class="p3"><span class="t1"> </span></p>
<p class="p3"><span class="t5">‘Jānanti pana bhonto—</span></p>
<p class="p3">‘But do you know </p>
<p class="p3"><span class="t1"> </span></p>
<p class="p3"><span class="t5">yā janikāmātu mātā yāva sattamā mātumātāmahayugā brāhmaṇaṃyeva agamāsi, no abrāhmaṇan’ti? </span></p>
<p class="p3">whether your birth mother’s mothers back to the seventh generation only had relations with brahmins and not with non-brahmins?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, bho’. </span></p>
<p class="p3">‘We don’t know that.’ </p>
<p class="p3"><span class="t1"> </span></p>
<p class="p3"><span class="t5">‘Jānanti pana bhonto—</span></p>
<p class="p3">‘But do you know </p>
<p class="p3"><span class="t1"> </span></p>
<p class="p3"><span class="t5">yo janako pitā brāhmaṇiṃyeva agamāsi, no abrāhmaṇin’ti? </span></p>
<p class="p3">whether your birth father only had relations with a brahmin woman and not with a non-brahmin?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, bho’. </span></p>
<p class="p3">‘We don’t know that.’ </p>
<p class="p3"><span class="t1"> </span></p>
<p class="p3"><span class="t5">‘Jānanti pana bhonto—</span></p>
<p class="p3">‘But do you know </p>
<p class="p3"><span class="t1"> </span></p>
<p class="p3"><span class="t5">yo janakapitu pitā yāva sattamā pitupitāmahayugā brāhmaṇiṃyeva agamāsi, no abrāhmaṇin’ti? </span></p>
<p class="p3">whether your birth father’s fathers back to the seventh generation only had relations with brahmins and not with non-brahmins?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, bho’. </span></p>
<p class="p3">‘We don’t know that.’ </p>
<p class="p3"><span class="t1"> </span></p>
<p class="p3"><span class="t5">‘Jānanti pana bhonto—</span></p>
<p class="p3">‘But do you know </p>
<p class="p3"><span class="t1"> </span></p>
<p class="p3"><span class="t5">yathā gabbhassa avakkanti hotī’ti? </span></p>
<p class="p3">how an embryo is conceived?’ </p>
<p class="p3"><span class="t1"> </span></p>
<p class="p3"><span class="t5">‘Jānāma mayaṃ, bho—</span></p>
<p class="p3">‘We do know that, sir. </p>
<p class="p3"><span class="t1"> </span></p>
<p class="p3"><span class="t5">yathā gabbhassa avakkanti hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idha mātāpitaro ca sannipatitā honti, mātā ca utunī hoti, gandhabbo ca paccupaṭṭhito hoti; evaṃ tiṇṇaṃ sannipātā gabbhassa avakkanti hotī’ti. </span></p>
<p class="p3">An embryo is conceived when these three things come together—the mother and father come together, the mother is in the fertile part of her menstrual cycle, and the spirit being reborn is present.’ </p>
<p class="p3"><span class="t1"> </span></p>
<p class="p3"><span class="t5">‘Jānanti pana bhonto—</span></p>
<p class="p3">‘But do you know </p>
<p class="p3"><span class="t1"> </span></p>
<p class="p3"><span class="t5">taggha, so gandhabbo khattiyo vā brāhmaṇo vā vesso vā suddo vā’ti? </span></p>
<p class="p3">for sure whether that spirit is an aristocrat, a brahmin, a merchant, or a worker?’ </p>
<p class="p3"><span class="t1"> </span></p>
<p class="p3"><span class="t5">‘Na mayaṃ, bho, jānāma—</span></p>
<p class="p3">‘We don’t know that.’ </p>
<p class="p3"><span class="t1"> </span></p>
<p class="p3"><span class="t5">taggha so gandhabbo khattiyo vā brāhmaṇo vā vesso vā suddo vā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Evaṃ sante, bho, jānātha—</span></p>
<p class="p3">‘In that case, sirs, don’t you know </p>
<p class="p3"><span class="t1"> </span></p>
<p class="p3"><span class="t5">ke tumhe hothā’ti? </span></p>
<p class="p3">what you are?’ </p>
<p class="p3"><span class="t1"> </span></p>
<p class="p3"><span class="t5">‘Evaṃ sante, bho, na mayaṃ jānāma—</span></p>
<p class="p3">‘In that case, sir, we don’t know </p>
<p class="p3"><span class="t1"> </span></p>
<p class="p3"><span class="t5">ke mayaṃ homā’ti. </span></p>
<p class="p3">what we are.’ </p>
<p class="p3"><span class="t1"> </span></p>
<p class="p3"><span class="t5">Te hi nāma, assalāyana, satta brāhmaṇisayo asitena devalena isinā sake jātivāde samanuyuñjīyamānā samanuggāhīyamānā samanubhāsīyamānā na sampāyissanti; </span></p>
<p class="p3">So even those seven brahmin hermits were stumped when pursued, pressed, and grilled by the seer Devala on their own doctrine of ancestry. </p>
<p class="p3"><span class="t1"> </span></p>
<p class="p3"><span class="t5">kiṃ pana tvaṃ etarahi mayā sakasmiṃ jātivāde samanuyuñjīyamāno samanuggāhīyamāno samanubhāsīyamāno sampāyissasi, yesaṃ tvaṃ sācariyako na puṇṇo dabbigāho”ti. </span></p>
<p class="p3">So how could you succeed, being grilled by me now on your own doctrine of ancestry—you who have not even mastered your own teacher’s doctrine?” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, assalāyano māṇavo bhagavantaṃ etadavoca: </span></p>
<p class="p3">When he had spoken, Assalāyana said to him, </p>
<p class="p3"><span class="t1"> </span></p>
<p class="p3"><span class="t5">“abhikkantaṃ, bho gotama … pe … </span></p>
<p class="p3">“Excellent, Master Gotama! … </p>
<p class="p3"><span class="t1"> </span></p>
<p class="p3"><span class="t5">upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. </span></p>
<p class="p3">From this day forth, may Master Gotama remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">Assalāyanasuttaṃ niṭṭhitaṃ tatiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
