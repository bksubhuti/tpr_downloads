<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn080-Vekhanasasutta  - With Vekhanasa </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Vekhanasasutta </span></h3>
<p class="p3"><span class="t2">With Vekhanasa </span></p>
<p class="p3"><span class="t3">Majjhima Nikāya 80  - Middle Discourses 80 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Atha kho vekhanaso paribbājako yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then the wanderer Vekhanasa went up to the Buddha, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsi. </span></p>
<p class="p3">When the greetings and polite conversation were over, he stood to one side, </p>
<p class="p3"><span class="t1"> </span></p>
<p class="p3"><span class="t5">Ekamantaṃ ṭhito kho vekhanaso paribbājako bhagavato santike udānaṃ udānesi: </span></p>
<p class="p3">and was inspired to exclaim: </p>
<p class="p3"><span class="t1"> </span></p>
<p class="p3"><span class="t5">“ayaṃ paramo vaṇṇo, ayaṃ paramo vaṇṇo”ti. </span></p>
<p class="p3">“This is the ultimate splendor, this is the ultimate splendor.” </p>
<p class="p3"><span class="t1"> </span></p>
<p class="p3"><span class="t5">“Kiṃ pana tvaṃ, kaccāna, evaṃ vadesi: </span></p>
<p class="p3">“But Kaccāna, why do you say: </p>
<p class="p3"><span class="t1"> </span></p>
<p class="p3"><span class="t5">‘ayaṃ paramo vaṇṇo, ayaṃ paramo vaṇṇo’ti? </span></p>
<p class="p3">‘This is the ultimate splendor, this is the ultimate splendor.’ </p>
<p class="p3"><span class="t1"> </span></p>
<p class="p3"><span class="t5">Katamo, kaccāna, so paramo vaṇṇo”ti? </span></p>
<p class="p3">What is that ultimate splendor?” </p>
<p class="p3"><span class="t1"> </span></p>
<p class="p3"><span class="t5">“Yasmā, bho gotama, vaṇṇā añño vaṇṇo uttaritaro vā paṇītataro vā natthi so paramo vaṇṇo”ti. </span></p>
<p class="p3">“Master Gotama, the ultimate splendor is the splendor compared to which no other splendor is finer.” </p>
<p class="p3"><span class="t1"> </span></p>
<p class="p3"><span class="t5">“Katamo pana so, kaccāna, vaṇṇo yasmā vaṇṇā añño vaṇṇo uttaritaro vā paṇītataro vā natthī”ti? </span></p>
<p class="p3">“But what is that ultimate splendor compared to which no other splendor is finer?” </p>
<p class="p3"><span class="t1"> </span></p>
<p class="p3"><span class="t5">“Yasmā, bho gotama, vaṇṇā añño vaṇṇo uttaritaro vā paṇītataro vā natthi so paramo vaṇṇo”ti. </span></p>
<p class="p3">“Master Gotama, the ultimate splendor is the splendor compared to which no other splendor is finer.” </p>
<p class="p3"><span class="t1"> </span></p>
<p class="p3"><span class="t5">“Dīghāpi kho te esā, kaccāna, phareyya: </span></p>
<p class="p3">“Kaccāna, you could draw this out for a long time. </p>
<p class="p3"><span class="t1"> </span></p>
<p class="p3"><span class="t5">‘yasmā, bho gotama, vaṇṇā añño vaṇṇo uttaritaro vā paṇītataro vā natthi so paramo vaṇṇo’ti vadesi, tañca vaṇṇaṃ na paññapesi. </span></p>
<p class="p3">You say, ‘The ultimate splendor is the splendor compared to which no other splendor is finer.’ But you don’t describe that splendor. </p>
<p class="p3"><span class="t1"> </span></p>
<p class="p3"><span class="t5">Seyyathāpi, kaccāna, puriso evaṃ vadeyya: </span></p>
<p class="p3">Suppose a man was to say, </p>
<p class="p3"><span class="t1"> </span></p>
<p class="p3"><span class="t5">‘ahaṃ yā imasmiṃ janapade janapadakalyāṇī, taṃ icchāmi taṃ kāmemī’ti. </span></p>
<p class="p3">‘Whoever the finest lady in the land is, it is her that I want, her I desire!’ </p>
<p class="p3"><span class="t1"> </span></p>
<p class="p3"><span class="t5">Tamenaṃ evaṃ vadeyyuṃ: </span></p>
<p class="p3">They’d say to him, </p>
<p class="p3"><span class="t1"> </span></p>
<p class="p3"><span class="t5">‘ambho purisa, yaṃ tvaṃ janapadakalyāṇiṃ icchasi kāmesi, jānāsi taṃ janapadakalyāṇiṃ—khattiyī vā brāhmaṇī vā vessī vā suddī vā’ti? </span></p>
<p class="p3">‘Mister, that finest lady in the land who you desire—do you know whether she’s an aristocrat, a brahmin, a merchant, or a worker?’ </p>
<p class="p3"><span class="t1"> </span></p>
<p class="p3"><span class="t5">Iti puṭṭho ‘no’ti vadeyya. </span></p>
<p class="p3">Asked this, he’d say, ‘No.’ </p>
<p class="p3"><span class="t1"> </span></p>
<p class="p3"><span class="t5">Tamenaṃ evaṃ vadeyyuṃ: </span></p>
<p class="p3">They’d say to him, </p>
<p class="p3"><span class="t1"> </span></p>
<p class="p3"><span class="t5">‘ambho purisa, yaṃ tvaṃ janapadakalyāṇiṃ icchasi kāmesi, jānāsi taṃ janapadakalyāṇiṃ evaṃnāmā evaṅgottāti vāti … pe … dīghā vā rassā vā majjhimā vā kāḷī vā sāmā vā maṅguracchavī vāti … amukasmiṃ gāme vā nigame vā nagare vā’ti? </span></p>
<p class="p3">‘Mister, that finest lady in the land who you desire—do you know her name or clan? Whether she’s tall or short or medium? Whether her skin is black, brown, or tawny? What village, town, or city she comes from?’ </p>
<p class="p3"><span class="t1"> </span></p>
<p class="p3"><span class="t5">Iti puṭṭho ‘no’ti vadeyya. </span></p>
<p class="p3">Asked this, he’d say, ‘No.’ </p>
<p class="p3"><span class="t1"> </span></p>
<p class="p3"><span class="t5">Tamenaṃ evaṃ vadeyyuṃ: </span></p>
<p class="p3">They’d say to him, </p>
<p class="p3"><span class="t1"> </span></p>
<p class="p3"><span class="t5">‘ambho purisa, yaṃ tvaṃ na jānāsi na passasi, taṃ tvaṃ icchasi kāmesī’ti? </span></p>
<p class="p3">‘Mister, do you desire someone who you’ve never even known or seen?’ </p>
<p class="p3"><span class="t1"> </span></p>
<p class="p3"><span class="t5">Iti puṭṭho ‘āmā’ti vadeyya. </span></p>
<p class="p3">Asked this, he’d say, ‘Yes.’ </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññasi, kaccāna, </span></p>
<p class="p3">What do you think, Kaccāna? </p>
<p class="p3"><span class="t1"> </span></p>
<p class="p3"><span class="t5">nanu evaṃ sante tassa purisassa appāṭihīrakataṃ bhāsitaṃ sampajjatī”ti? </span></p>
<p class="p3">This being so, doesn’t that man’s statement turn out to have no demonstrable basis?” </p>
<p class="p3"><span class="t1"> </span></p>
<p class="p3"><span class="t5">“Addhā kho, bho gotama, evaṃ sante tassa purisassa appāṭihīrakataṃ bhāsitaṃ sampajjatī”ti. </span></p>
<p class="p3">“Clearly that’s the case, sir.” </p>
<p class="p3"><span class="t1"> </span></p>
<p class="p3"><span class="t5">“Evameva kho tvaṃ, kaccāna, ‘yasmā, bho gotama, vaṇṇā añño vaṇṇo uttaritaro vā paṇītataro vā natthi so paramo vaṇṇo’ti vadesi; tañca vaṇṇaṃ na paññapesī”ti. </span></p>
<p class="p3">“In the same way, you say, ‘The ultimate splendor is the splendor compared to which no other splendor is finer.’ But you don’t describe that splendor.” </p>
<p class="p3"><span class="t1"> </span></p>
<p class="p3"><span class="t5">“Seyyathāpi, bho gotama, maṇi veḷuriyo subho jātimā aṭṭhaṃso suparikammakato paṇḍukambale nikkhitto bhāsate ca tapate ca virocati ca, evaṃ vaṇṇo attā hoti arogo paraṃ maraṇā”ti. </span></p>
<p class="p3">“Master Gotama, suppose there was a beryl gem that was naturally beautiful, eight-faceted, well-worked. When placed on a cream rug it would shine and glow and radiate. Such is the splendor of the self that is sound after death.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, kaccāna, </span></p>
<p class="p3">“What do you think, Kaccāna? </p>
<p class="p3"><span class="t1"> </span></p>
<p class="p3"><span class="t5">yo vā maṇi veḷuriyo subho jātimā aṭṭhaṃso suparikammakato paṇḍukambale nikkhitto bhāsate ca tapate ca virocati ca, yo vā rattandhakāratimisāya kimi khajjopanako imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā”ti? </span></p>
<p class="p3">Which of these two has a finer splendor: such a beryl gem, or a firefly in the dark of night?” </p>
<p class="p3"><span class="t1"> </span></p>
<p class="p3"><span class="t5">“Yvāyaṃ, bho gotama, rattandhakāratimisāya kimi khajjopanako, ayaṃ imesaṃ ubhinnaṃ vaṇṇānaṃ abhikkantataro ca paṇītataro cā”ti. </span></p>
<p class="p3">“A firefly in the dark of night.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, kaccāna, </span></p>
<p class="p3">“What do you think, Kaccāna? </p>
<p class="p3"><span class="t1"> </span></p>
<p class="p3"><span class="t5">yo vā rattandhakāratimisāya kimi khajjopanako, yo vā rattandhakāratimisāya telappadīpo, imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā”ti? </span></p>
<p class="p3">Which of these two has a finer splendor: a firefly in the dark of night, or an oil lamp in the dark of night?” </p>
<p class="p3"><span class="t1"> </span></p>
<p class="p3"><span class="t5">“Yvāyaṃ, bho gotama, rattandhakāratimisāya telappadīpo, ayaṃ imesaṃ ubhinnaṃ vaṇṇānaṃ abhikkantataro ca paṇītataro cā”ti. </span></p>
<p class="p3">“An oil lamp in the dark of night.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, kaccāna, </span></p>
<p class="p3">“What do you think, Kaccāna? </p>
<p class="p3"><span class="t1"> </span></p>
<p class="p3"><span class="t5">yo vā rattandhakāratimisāya telappadīpo, yo vā rattandhakāratimisāya mahāaggikkhandho, imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā”ti? </span></p>
<p class="p3">Which of these two has a finer splendor: an oil lamp in the dark of night, or a bonfire in the dark of night?” </p>
<p class="p3"><span class="t1"> </span></p>
<p class="p3"><span class="t5">“Yvāyaṃ, bho gotama, rattandhakāratimisāya mahāaggikkhandho, ayaṃ imesaṃ ubhinnaṃ vaṇṇānaṃ abhikkantataro ca paṇītataro cā”ti. </span></p>
<p class="p3">“A bonfire in the dark of night.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, kaccāna, </span></p>
<p class="p3">“What do you think, Kaccāna? </p>
<p class="p3"><span class="t1"> </span></p>
<p class="p3"><span class="t5">yo vā rattandhakāratimisāya mahāaggikkhandho, yā vā rattiyā paccūsasamayaṃ viddhe vigatavalāhake deve osadhitārakā, imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā”ti? </span></p>
<p class="p3">Which of these two has a finer splendor: a bonfire in the dark of night, or the Morning Star in a clear and cloudless sky at the crack of dawn?” </p>
<p class="p3"><span class="t1"> </span></p>
<p class="p3"><span class="t5">“Yvāyaṃ, bho gotama, rattiyā paccūsasamayaṃ viddhe vigatavalāhake deve osadhitārakā, ayaṃ imesaṃ ubhinnaṃ vaṇṇānaṃ abhikkantataro ca paṇītataro cā”ti. </span></p>
<p class="p3">“The Morning Star in a clear and cloudless sky at the crack of dawn.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, kaccāna, </span></p>
<p class="p3">“What do you think, Kaccāna? </p>
<p class="p3"><span class="t1"> </span></p>
<p class="p3"><span class="t5">yā vā rattiyā paccūsasamayaṃ viddhe vigatavalāhake deve osadhitārakā, yo vā tadahuposathe pannarase viddhe vigatavalāhake deve abhido aḍḍharattasamayaṃ cando, imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā”ti? </span></p>
<p class="p3">Which of these two has a finer splendor: the Morning Star in a clear and cloudless sky at the crack of dawn, or the full moon at midnight in a clear and cloudless sky on the fifteenth day sabbath?” </p>
<p class="p3"><span class="t1"> </span></p>
<p class="p3"><span class="t5">“Yvāyaṃ, bho gotama, tadahuposathe pannarase viddhe vigatavalāhake deve abhido aḍḍharattasamayaṃ cando, ayaṃ imesaṃ ubhinnaṃ vaṇṇānaṃ abhikkantataro ca paṇītataro cā”ti. </span></p>
<p class="p3">“The full moon at midnight in a clear and cloudless sky on the fifteenth day sabbath.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, kaccāna, </span></p>
<p class="p3">“What do you think, Kaccāna? </p>
<p class="p3"><span class="t1"> </span></p>
<p class="p3"><span class="t5">yo vā tadahuposathe pannarase viddhe vigatavalāhake deve abhido aḍḍharattasamayaṃ cando, yo vā vassānaṃ pacchime māse saradasamaye viddhe vigatavalāhake deve abhido majjhanhikasamayaṃ sūriyo, imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā”ti? </span></p>
<p class="p3">Which of these two has a finer splendor: the full moon at midnight in a clear and cloudless sky on the fifteenth day sabbath, or the sun at midday in a clear and cloudless sky in the last month of the rainy season?” </p>
<p class="p3"><span class="t1"> </span></p>
<p class="p3"><span class="t5">“Yvāyaṃ, bho gotama, vassānaṃ pacchime māse saradasamaye viddhe vigatavalāhake deve abhido majjhanhikasamayaṃ sūriyo—ayaṃ imesaṃ ubhinnaṃ vaṇṇānaṃ abhikkantataro ca paṇītataro cā”ti. </span></p>
<p class="p3">“The sun at midday in a clear and cloudless sky in the last month of the rainy season.” </p>
<p class="p3"><span class="t1"> </span></p>
<p class="p3"><span class="t5">“Ato kho te, kaccāna, bahū hi bahutarā devā ye imesaṃ candimasūriyānaṃ ābhā nānubhonti, tyāhaṃ pajānāmi. </span></p>
<p class="p3">“Beyond this, Kaccāna, I know very many gods on whom the light of the sun and moon make no impression. </p>
<p class="p3"><span class="t1"> </span></p>
<p class="p3"><span class="t5">Atha ca panāhaṃ na vadāmi: </span></p>
<p class="p3">Nevertheless, I do not say: </p>
<p class="p3"><span class="t1"> </span></p>
<p class="p3"><span class="t5">‘yasmā vaṇṇā añño vaṇṇo uttaritaro ca paṇītataro ca natthī’ti. </span></p>
<p class="p3">‘The splendor compared to which no other splendor is finer.’ </p>
<p class="p3"><span class="t1"> </span></p>
<p class="p3"><span class="t5">Atha ca pana tvaṃ, kaccāna, ‘yvāyaṃ vaṇṇo kiminā khajjopanakena nihīnataro ca patikiṭṭhataro ca so paramo vaṇṇo’ti vadesi; tañca vaṇṇaṃ na paññapesi. </span></p>
<p class="p3">But of the splendor inferior to a firefly you say, ‘This is the ultimate splendor.’ And you don’t describe that splendor. </p>
<p class="p3"><span class="t1"> </span></p>
<p class="p3"><span class="t5">Pañca kho ime, kaccāna, kāmaguṇā. </span></p>
<p class="p3">Kaccāna, there are these five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">Katame pañca? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, </span></p>
<p class="p3">Sights known by the eye that are likable, desirable, agreeable, pleasant, sensual, and arousing. </p>
<p class="p3"><span class="t1"> </span></p>
<p class="p3"><span class="t5">sotaviññeyyā saddā … pe … </span></p>
<p class="p3">Sounds known by the ear … </p>
<p class="p3"><span class="t1"> </span></p>
<p class="p3"><span class="t5">ghānaviññeyyā gandhā … </span></p>
<p class="p3">Smells known by the nose … </p>
<p class="p3"><span class="t1"> </span></p>
<p class="p3"><span class="t5">jivhāviññeyyā rasā … </span></p>
<p class="p3">Tastes known by the tongue … </p>
<p class="p3"><span class="t1"> </span></p>
<p class="p3"><span class="t5">kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā—</span></p>
<p class="p3">Touches known by the body that are likable, desirable, agreeable, pleasant, sensual, and arousing. </p>
<p class="p3"><span class="t1"> </span></p>
<p class="p3"><span class="t5">ime kho, kaccāna, pañca kāmaguṇā. </span></p>
<p class="p3">These are the five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">Yaṃ kho, kaccāna, ime pañca kāmaguṇe paṭicca uppajjati sukhaṃ somanassaṃ idaṃ vuccati kāmasukhaṃ. </span></p>
<p class="p3">The pleasure and happiness that arises from these five kinds of sensual stimulation is called sensual pleasure. </p>
<p class="p3"><span class="t1"> </span></p>
<p class="p3"><span class="t5">Iti kāmehi kāmasukhaṃ, kāmasukhā kāmaggasukhaṃ tattha aggamakkhāyatī”ti. </span></p>
<p class="p3">So there is the saying: ‘From the senses comes sensual pleasure. From sensual pleasure comes the best kind of sensual pleasure, which is said to be the best thing there.’” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, vekhanaso paribbājako bhagavantaṃ etadavoca: </span></p>
<p class="p3">When he said this, Vekhanasa said to the Buddha, </p>
<p class="p3"><span class="t1"> </span></p>
<p class="p3"><span class="t5">“acchariyaṃ, bho gotama, abbhutaṃ, bho gotama. </span></p>
<p class="p3">“It’s incredible, Master Gotama, it’s amazing! </p>
<p class="p3"><span class="t1"> </span></p>
<p class="p3"><span class="t5">Yāva subhāsitañcidaṃ bhotā gotamena: </span></p>
<p class="p3">How well said this was by Master Gotama! </p>
<p class="p3"><span class="t1"> </span></p>
<p class="p3"><span class="t5">‘kāmehi kāmasukhaṃ, kāmasukhā kāmaggasukhaṃ tattha aggamakkhāyatī’ti. </span></p>
<p class="p3">‘From the senses comes sensual pleasure. From sensual pleasure comes the best kind of sensual pleasure, which is said to be the best thing there.’ </p>
<p class="p3"><span class="t1"> </span></p>
<p class="p3"><span class="t5">‘Kāmehi, bho gotama, kāmasukhaṃ, kāmasukhā kāmaggasukhaṃ, tattha aggamakkhāyatī’”ti </span></p>
<p class="p3">Master Gotama, from the senses comes sensual pleasure. From sensual pleasure comes the best kind of sensual pleasure, which is said to be the best thing there.” </p>
<p class="p3"><span class="t1"> </span></p>
<p class="p3"><span class="t5">“dujjānaṃ kho etaṃ, kaccāna, tayā aññadiṭṭhikena aññakhantikena aññarucikena aññatrayogena aññatrācariyakena—</span></p>
<p class="p3">“Kaccāna, it’s hard for you, who has a different view, creed, preference, practice, and teacher’s doctrine, to understand </p>
<p class="p3"><span class="t1"> </span></p>
<p class="p3"><span class="t5">kāmā vā kāmasukhaṃ vā kāmaggasukhaṃ vā. </span></p>
<p class="p3">the senses, sensual pleasure, and the best kind of sensual pleasure. </p>
<p class="p3"><span class="t1"> </span></p>
<p class="p3"><span class="t5">Ye kho te, kaccāna, bhikkhū arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṃyojanā sammadaññāvimuttā te kho etaṃ jāneyyuṃ—</span></p>
<p class="p3">There are mendicants who are perfected, who have ended the defilements, completed the spiritual journey, done what had to be done, laid down the burden, achieved their own goal, utterly ended the fetters of rebirth, and are rightly freed through enlightenment. They can understand </p>
<p class="p3"><span class="t1"> </span></p>
<p class="p3"><span class="t5">kāmā vā kāmasukhaṃ vā kāmaggasukhaṃ vā”ti. </span></p>
<p class="p3">the senses, sensual pleasure, and the best kind of sensual pleasure.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, vekhanaso paribbājako kupito anattamano bhagavantaṃyeva khuṃsento bhagavantaṃyeva vambhento bhagavantaṃyeva vadamāno: </span></p>
<p class="p3">When he said this, Vekhanasa became angry and upset. He even attacked and badmouthed the Buddha himself, saying, </p>
<p class="p3"><span class="t1"> </span></p>
<p class="p3"><span class="t5">“samaṇo gotamo pāpito bhavissatī”ti bhagavantaṃ etadavoca: </span></p>
<p class="p3">“The ascetic Gotama will be worsted!” He said to the Buddha, </p>
<p class="p3"><span class="t1"> </span></p>
<p class="p3"><span class="t5">“evameva panidhekacce samaṇabrāhmaṇā ajānantā pubbantaṃ, apassantā aparantaṃ atha ca pana </span></p>
<p class="p3">“This is exactly what happens with some ascetics and brahmins. Not knowing the past or seeing the future, they nevertheless claim: </p>
<p class="p3"><span class="t1"> </span></p>
<p class="p3"><span class="t5">‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti—pajānāmā’ti—paṭijānanti. </span></p>
<p class="p3">‘We understand: “Rebirth is ended, the spiritual journey has been completed, what had to be done has been done, there is no return to any state of existence.’” </p>
<p class="p3"><span class="t1"> </span></p>
<p class="p3"><span class="t5">Tesamidaṃ bhāsitaṃ hassakaṃyeva sampajjati, nāmakaṃyeva sampajjati, rittakaṃyeva sampajjati, tucchakaṃyeva sampajjatī”ti. </span></p>
<p class="p3">Their statement turns out to be a joke—mere words, void and hollow.” </p>
<p class="p3"><span class="t1"> </span></p>
<p class="p3"><span class="t5">“Ye kho te, kaccāna, samaṇabrāhmaṇā ajānantā pubbantaṃ, apassantā aparantaṃ, </span></p>
<p class="p3">“Kaccāna, there are some ascetics and brahmins who, not knowing the past or seeing the future, nevertheless claim: </p>
<p class="p3"><span class="t1"> </span></p>
<p class="p3"><span class="t5">‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti—pajānāmā’ti—paṭijānanti; </span></p>
<p class="p3">‘We understand: “Rebirth is ended, the spiritual journey has been completed, what had to be done has been done, there is no return to any state of existence.’” </p>
<p class="p3"><span class="t1"> </span></p>
<p class="p3"><span class="t5">tesaṃ soyeva sahadhammiko niggaho hoti. </span></p>
<p class="p3">There is a legitimate refutation of them. </p>
<p class="p3"><span class="t1"> </span></p>
<p class="p3"><span class="t5">Api ca, kaccāna, tiṭṭhatu pubbanto, tiṭṭhatu aparanto. </span></p>
<p class="p3">Nevertheless, Kaccāna, leave aside the past and the future. </p>
<p class="p3"><span class="t1"> </span></p>
<p class="p3"><span class="t5">Etu viññū puriso asaṭho amāyāvī ujujātiko, ahamanusāsāmi ahaṃ dhammaṃ desemi. </span></p>
<p class="p3">Let a sensible person come—neither devious nor deceitful, a person of integrity. I teach and instruct them. </p>
<p class="p3"><span class="t1"> </span></p>
<p class="p3"><span class="t5">Yathānusiṭṭhaṃ tathā paṭipajjamāno nacirasseva sāmaññeva ñassati sāmaṃ dakkhiti—</span></p>
<p class="p3">Practicing as instructed they will soon know and see for themselves, </p>
<p class="p3"><span class="t1"> </span></p>
<p class="p3"><span class="t5">evaṃ kira sammā bandhanā vippamokkho hoti, yadidaṃ avijjā bandhanā. </span></p>
<p class="p3">‘So this is how to be rightly released from the bond, that is, the bond of ignorance.’ </p>
<p class="p3"><span class="t1"> </span></p>
<p class="p3"><span class="t5">Seyyathāpi, kaccāna, daharo kumāro mando uttānaseyyako kaṇṭhapañcamehi bandhanehi baddho assa suttabandhanehi; </span></p>
<p class="p3">Suppose there was a little baby bound with swaddling up to the neck. </p>
<p class="p3"><span class="t1"> </span></p>
<p class="p3"><span class="t5">tassa vuddhimanvāya indriyānaṃ paripākamanvāya tāni bandhanāni mucceyyuṃ; </span></p>
<p class="p3">As they grow up and their senses mature, they’re accordingly released from those bonds. </p>
<p class="p3"><span class="t1"> </span></p>
<p class="p3"><span class="t5">so mokkhomhīti kho jāneyya no ca bandhanaṃ. </span></p>
<p class="p3">They’d know ‘I’m released,’ and there would be no more bonds. </p>
<p class="p3"><span class="t1"> </span></p>
<p class="p3"><span class="t5">Evameva kho, kaccāna, etu viññū puriso asaṭho amāyāvī ujujātiko, ahamanusāsāmi, ahaṃ dhammaṃ desemi; </span></p>
<p class="p3">In the same way, let a sensible person come—neither devious nor deceitful, a person of integrity. I teach and instruct them. </p>
<p class="p3"><span class="t1"> </span></p>
<p class="p3"><span class="t5">yathānusiṭṭhaṃ tathā paṭipajjamāno nacirasseva sāmaññeva ñassati, sāmaṃ dakkhiti: </span></p>
<p class="p3">Practicing as instructed they will soon know and see for themselves, </p>
<p class="p3"><span class="t1"> </span></p>
<p class="p3"><span class="t5">‘evaṃ kira sammā bandhanā vippamokkho hoti, yadidaṃ avijjā bandhanā’”ti. </span></p>
<p class="p3">‘So this is how to be rightly released from the bond, that is, the bond of ignorance.’” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, vekhanaso paribbājako bhagavantaṃ etadavoca: </span></p>
<p class="p3">When he said this, Vekhanasa said to the Buddha, </p>
<p class="p3"><span class="t1"> </span></p>
<p class="p3"><span class="t5">“abhikkantaṃ, bho gotama … pe … </span></p>
<p class="p3">“Excellent, Master Gotama! … </p>
<p class="p3"><span class="t1"> </span></p>
<p class="p3"><span class="t5">upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. </span></p>
<p class="p3">From this day forth, may Master Gotama remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">Vekhanasasuttaṃ niṭṭhitaṃ dasamaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Paribbājakavaggo niṭṭhito tatiyo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puṇḍarī aggisaha kathināmo, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Dīghanakho puna bhāradvājagotto; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sandakaudāyimuṇḍikaputto, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Maṇiko tathākaccāno varavaggo. </span></p>
<p class="p3"/>
<p class="p3"><span class="t1"> </span></p>

</body>
</html>
