<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn151-Piṇḍapātapārisuddhisutta  - The Purification of Alms </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Piṇḍapātapārisuddhisutta </span></h3>
<p class="p3"><span class="t2">The Purification of Alms </span></p>
<p class="p3"><span class="t3">Majjhima Nikāya 151  - Middle Discourses 151 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā rājagahe viharati veḷuvane kalandakanivāpe. </span></p>
<p class="p3">At one time the Buddha was staying near Rājagaha, in the Bamboo Grove, the squirrels’ feeding ground. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā sāriputto sāyanhasamayaṃ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ sāriputtaṃ bhagavā etadavoca: </span></p>
<p class="p3">Then in the late afternoon, Sāriputta came out of retreat and went to the Buddha. He bowed and sat down to one side. The Buddha said to him, </p>
<p class="p3"><span class="t1"> </span></p>
<p class="p3"><span class="t5">“Vippasannāni kho te, sāriputta, indriyāni, parisuddho chavivaṇṇo pariyodāto. </span></p>
<p class="p3">“Sāriputta, your faculties are so very clear, and your complexion is pure and bright. </p>
<p class="p3"><span class="t1"> </span></p>
<p class="p3"><span class="t5">Katamena kho tvaṃ, sāriputta, vihārena etarahi bahulaṃ viharasī”ti? </span></p>
<p class="p3">What kind of meditation are you usually practicing these days?” </p>
<p class="p3"><span class="t1"> </span></p>
<p class="p3"><span class="t5">“Suññatāvihārena kho ahaṃ, bhante, etarahi bahulaṃ viharāmī”ti. </span></p>
<p class="p3">“Sir, these days I usually practice the meditation on emptiness.” </p>
<p class="p3"><span class="t1"> </span></p>
<p class="p3"><span class="t5">“Sādhu sādhu, sāriputta. </span></p>
<p class="p3">“Good, good, Sāriputta! </p>
<p class="p3"><span class="t1"> </span></p>
<p class="p3"><span class="t5">Mahāpurisavihārena kira tvaṃ, sāriputta, etarahi bahulaṃ viharasi. </span></p>
<p class="p3">It seems you usually practice the meditation of a great man. </p>
<p class="p3"><span class="t1"> </span></p>
<p class="p3"><span class="t5">Mahāpurisavihāro eso, sāriputta, yadidaṃ—</span></p>
<p class="p3">For emptiness is the meditation of a great man. </p>
<p class="p3"><span class="t1"> </span></p>
<p class="p3"><span class="t5">suññatā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha, sāriputta, bhikkhu sace ākaṅkheyya: </span></p>
<p class="p3">Now, a mendicant might wish: </p>
<p class="p3"><span class="t1"> </span></p>
<p class="p3"><span class="t5">‘suññatāvihārena bahulaṃ vihareyyan’ti, tena, sāriputta, bhikkhunā iti paṭisañcikkhitabbaṃ: </span></p>
<p class="p3">‘May I usually practice the meditation on emptiness.’ So they should reflect: </p>
<p class="p3"><span class="t1"> </span></p>
<p class="p3"><span class="t5">‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, atthi nu kho me tattha cakkhuviññeyyesu rūpesu chando vā rāgo vā doso vā moho vā paṭighaṃ vāpi cetaso’ti? </span></p>
<p class="p3">‘Along the path that I went for alms, or in the place I wandered for alms, or along the path that I returned from alms, was there any desire or greed or hate or delusion or repulsion in my heart for sights known by the eye?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, atthi me tattha cakkhuviññeyyesu rūpesu chando vā rāgo vā doso vā moho vā paṭighaṃ vāpi cetaso’ti, tena, sāriputta, bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ. </span></p>
<p class="p3">there was such desire or greed or hate or delusion or repulsion in their heart, they should make an effort to give up those unskillful qualities. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, natthi me tattha cakkhuviññeyyesu rūpesu chando vā rāgo vā doso vā moho vā paṭighaṃ vāpi cetaso’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">there was no such desire or greed or hate or delusion or repulsion in their heart, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3">Furthermore, a mendicant should reflect: </p>
<p class="p3"><span class="t1"> </span></p>
<p class="p3"><span class="t5">‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, atthi nu kho me tattha sotaviññeyyesu saddesu … pe … </span></p>
<p class="p3">‘Along the path that I went for alms, or in the place I wandered for alms, or along the path that I returned from alms, was there any desire or greed or hate or delusion or repulsion in my heart for sounds known by the ear … </p>
<p class="p3"><span class="t1"> </span></p>
<p class="p3"><span class="t5">ghānaviññeyyesu gandhesu … </span></p>
<p class="p3">smells known by the nose … </p>
<p class="p3"><span class="t1"> </span></p>
<p class="p3"><span class="t5">jivhāviññeyyesu rasesu … </span></p>
<p class="p3">tastes known by the tongue … </p>
<p class="p3"><span class="t1"> </span></p>
<p class="p3"><span class="t5">kāyaviññeyyesu phoṭṭhabbesu … </span></p>
<p class="p3">touches known by the body … </p>
<p class="p3"><span class="t1"> </span></p>
<p class="p3"><span class="t5">manoviññeyyesu dhammesu chando vā rāgo vā doso vā moho vā paṭighaṃ vāpi cetaso’ti? </span></p>
<p class="p3">thoughts known by the mind?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, atthi me tattha manoviññeyyesu dhammesu chando vā rāgo vā doso vā moho vā paṭighaṃ vāpi cetaso’ti, tena, sāriputta, bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ. </span></p>
<p class="p3">there was such desire or greed or hate or delusion or repulsion in their heart, they should make an effort to give up those unskillful qualities. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, natthi me tattha manoviññeyyesu dhammesu chando vā rāgo vā doso vā moho vā paṭighaṃ vāpi cetaso’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">there was no such desire or greed or hate or delusion or repulsion in their heart, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3">Furthermore, a mendicant should reflect: </p>
<p class="p3"><span class="t1"> </span></p>
<p class="p3"><span class="t5">‘pahīnā nu kho me pañca kāmaguṇā’ti? </span></p>
<p class="p3">‘Have I given up the five kinds of sensual stimulation?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘appahīnā kho me pañca kāmaguṇā’ti, tena, sāriputta, bhikkhunā pañcannaṃ kāmaguṇānaṃ pahānāya vāyamitabbaṃ. </span></p>
<p class="p3">they have not given them up, they should make an effort to do so. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘pahīnā kho me pañca kāmaguṇā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">they have given them up, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3">Furthermore, a mendicant should reflect: </p>
<p class="p3"><span class="t1"> </span></p>
<p class="p3"><span class="t5">‘pahīnā nu kho me pañca nīvaraṇā’ti? </span></p>
<p class="p3">‘Have I given up the five hindrances?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘appahīnā kho me pañca nīvaraṇā’ti, tena, sāriputta, bhikkhunā pañcannaṃ nīvaraṇānaṃ pahānāya vāyamitabbaṃ. </span></p>
<p class="p3">they have not given them up, they should make an effort to do so. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘pahīnā kho me pañca nīvaraṇā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">they have given them up, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3">Furthermore, a mendicant should reflect: </p>
<p class="p3"><span class="t1"> </span></p>
<p class="p3"><span class="t5">‘pariññātā nu kho me pañcupādānakkhandhā’ti? </span></p>
<p class="p3">‘Have I completely understood the five grasping aggregates?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘apariññātā kho me pañcupādānakkhandhā’ti, tena, sāriputta, bhikkhunā pañcannaṃ upādānakkhandhānaṃ pariññāya vāyamitabbaṃ. </span></p>
<p class="p3">they have not completely understood them, they should make an effort to do so. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘pariññātā kho me pañcupādānakkhandhā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">they have completely understood them, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3">Furthermore, a mendicant should reflect: </p>
<p class="p3"><span class="t1"> </span></p>
<p class="p3"><span class="t5">‘bhāvitā nu kho me cattāro satipaṭṭhānā’ti? </span></p>
<p class="p3">‘Have I developed the four kinds of mindfulness meditation?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘abhāvitā kho me cattāro satipaṭṭhānā’ti, tena, sāriputta, bhikkhunā catunnaṃ satipaṭṭhānānaṃ bhāvanāya vāyamitabbaṃ. </span></p>
<p class="p3">they haven’t developed them, they should make an effort to do so. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘bhāvitā kho me cattāro satipaṭṭhānā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">they have developed them, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3">Furthermore, a mendicant should reflect: </p>
<p class="p3"><span class="t1"> </span></p>
<p class="p3"><span class="t5">‘bhāvitā nu kho me cattāro sammappadhānā’ti? </span></p>
<p class="p3">‘Have I developed the four right efforts … </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘abhāvitā kho me cattāro sammappadhānā’ti, tena, sāriputta, bhikkhunā catunnaṃ sammappadhānānaṃ bhāvanāya vāyamitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitā kho me cattāro sammappadhānā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitā nu kho me cattāro iddhipādā’ti? </span></p>
<p class="p3">the four bases of psychic power … </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘abhāvitā kho me cattāro iddhipādā’ti, tena, sāriputta, bhikkhunā catunnaṃ iddhipādānaṃ bhāvanāya vāyamitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitā kho me cattāro iddhipādā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitāni nu kho me pañcindriyānī’ti? </span></p>
<p class="p3">the five faculties … </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘abhāvitāni kho me pañcindriyānī’ti, tena, sāriputta, bhikkhunā pañcannaṃ indriyānaṃ bhāvanāya vāyamitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitāni kho me pañcindriyānī’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitāni nu kho me pañca balānī’ti? </span></p>
<p class="p3">the five powers … </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘abhāvitāni kho me pañca balānī’ti, tena, sāriputta, bhikkhunā pañcannaṃ balānaṃ bhāvanāya vāyamitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitāni kho me pañca balānī’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitā nu kho me satta bojjhaṅgā’ti? </span></p>
<p class="p3">the seven awakening factors … </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘abhāvitā kho me satta bojjhaṅgā’ti, tena, sāriputta, bhikkhunā sattannaṃ bojjhaṅgānaṃ bhāvanāya vāyamitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvitā kho me satta bojjhaṅgā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhāvito nu kho me ariyo aṭṭhaṅgiko maggo’ti? </span></p>
<p class="p3">the noble eightfold path?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘abhāvito kho me ariyo aṭṭhaṅgiko maggo’ti, tena, sāriputta, bhikkhunā ariyassa aṭṭhaṅgikassa maggassa bhāvanāya vāyamitabbaṃ. </span></p>
<p class="p3">they haven’t developed it, they should make an effort to do so. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘bhāvito kho me ariyo aṭṭhaṅgiko maggo’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">they have developed it, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3">Furthermore, a mendicant should reflect: </p>
<p class="p3"><span class="t1"> </span></p>
<p class="p3"><span class="t5">‘bhāvitā nu kho me samatho ca vipassanā cā’ti? </span></p>
<p class="p3">‘Have I developed serenity and discernment?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘abhāvitā kho me samatho ca vipassanā cā’ti, tena, sāriputta, bhikkhunā samathavipassanānaṃ bhāvanāya vāyamitabbaṃ. </span></p>
<p class="p3">they haven’t developed them, they should make an effort to do so. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘bhāvitā kho me samatho ca vipassanā cā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">they have developed them, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, sāriputta, bhikkhunā iti paṭisañcikkhitabbaṃ: </span></p>
<p class="p3">Furthermore, a mendicant should reflect: </p>
<p class="p3"><span class="t1"> </span></p>
<p class="p3"><span class="t5">‘sacchikatā nu kho me vijjā ca vimutti cā’ti? </span></p>
<p class="p3">‘Have I realized knowledge and freedom?’ </p>
<p class="p3"><span class="t1"> </span></p>
<p class="p3"><span class="t5">Sace, sāriputta, bhikkhu paccavekkhamāno evaṃ jānāti: </span></p>
<p class="p3">Suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘asacchikatā kho me vijjā ca vimutti cā’ti, tena, sāriputta, bhikkhunā vijjāya vimuttiyā sacchikiriyāya vāyamitabbaṃ. </span></p>
<p class="p3">they haven’t realized them, they should make an effort to do so. </p>
<p class="p3"><span class="t1"> </span></p>
<p class="p3"><span class="t5">Sace pana, sāriputta, bhikkhu paccavekkhamāno evaṃ jānāti: </span></p>
<p class="p3">But suppose that, upon checking, a mendicant knows that </p>
<p class="p3"><span class="t1"> </span></p>
<p class="p3"><span class="t5">‘sacchikatā kho me vijjā ca vimutti cā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu. </span></p>
<p class="p3">they have realized them, they should meditate with rapture and joy, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Ye hi keci, sāriputta, atītamaddhānaṃ samaṇā vā brāhmaṇā vā piṇḍapātaṃ parisodhesuṃ, sabbe te evameva paccavekkhitvā paccavekkhitvā piṇḍapātaṃ parisodhesuṃ. </span></p>
<p class="p3">Whether in the past, future, or present, all those who purify their alms-food do so by continually checking in this way. </p>
<p class="p3"><span class="t1"> </span></p>
<p class="p3"><span class="t5">Yepi hi keci, sāriputta, anāgatamaddhānaṃ samaṇā vā brāhmaṇā vā piṇḍapātaṃ parisodhessanti, sabbe te evameva paccavekkhitvā paccavekkhitvā piṇḍapātaṃ parisodhessanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yepi hi keci, sāriputta, etarahi samaṇā vā brāhmaṇā vā piṇḍapātaṃ parisodhenti, sabbe te evameva paccavekkhitvā paccavekkhitvā piṇḍapātaṃ parisodhenti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha, sāriputta, ‘paccavekkhitvā paccavekkhitvā piṇḍapātaṃ parisodhessāmā’ti—</span></p>
<p class="p3">So, Sāriputta, you should all train like this: ‘We shall purify our alms-food by continually checking.’” </p>
<p class="p3"><span class="t1"> </span></p>
<p class="p3"><span class="t5">evañhi vo, sāriputta, sikkhitabban”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamano āyasmā sāriputto bhagavato bhāsitaṃ abhinandīti. </span></p>
<p class="p3">Satisfied, Venerable Sāriputta was happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Piṇḍapātapārisuddhisuttaṃ niṭṭhitaṃ navamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
