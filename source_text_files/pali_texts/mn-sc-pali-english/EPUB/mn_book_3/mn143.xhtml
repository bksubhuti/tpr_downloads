<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn143-Anāthapiṇḍikovādasutta  - Advice to Anāthapiṇḍika </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Anāthapiṇḍikovādasutta </span></h3>
<p class="p3"><span class="t2">Advice to Anāthapiṇḍika </span></p>
<p class="p3"><span class="t3">Majjhima Nikāya 143  - Middle Discourses 143 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena anāthapiṇḍiko gahapati ābādhiko hoti dukkhito bāḷhagilāno. </span></p>
<p class="p3">Now at that time the householder Anāthapiṇḍika was sick, suffering, gravely ill. </p>
<p class="p3"><span class="t1"> </span></p>
<p class="p3"><span class="t5">Atha kho anāthapiṇḍiko gahapati aññataraṃ purisaṃ āmantesi: </span></p>
<p class="p3">Then he addressed a man, </p>
<p class="p3"><span class="t1"> </span></p>
<p class="p3"><span class="t5">“ehi tvaṃ, ambho purisa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi: </span></p>
<p class="p3">“Please, mister, go to the Buddha, and in my name bow with your head to his feet. Say to him: </p>
<p class="p3"><span class="t1"> </span></p>
<p class="p3"><span class="t5">‘anāthapiṇḍiko, bhante, gahapati ābādhiko dukkhito bāḷhagilāno. </span></p>
<p class="p3">‘Sir, the householder Anāthapiṇḍika is sick, suffering, gravely ill. </p>
<p class="p3"><span class="t1"> </span></p>
<p class="p3"><span class="t5">So bhagavato pāde sirasā vandatī’ti. </span></p>
<p class="p3">He bows with his head to your feet.’ </p>
<p class="p3"><span class="t1"> </span></p>
<p class="p3"><span class="t5">Yena cāyasmā sāriputto tenupasaṅkama; upasaṅkamitvā mama vacanena āyasmato sāriputtassa pāde sirasā vandāhi: </span></p>
<p class="p3">Then go to Venerable Sāriputta, and in my name bow with your head to his feet. Say to him: </p>
<p class="p3"><span class="t1"> </span></p>
<p class="p3"><span class="t5">‘anāthapiṇḍiko, bhante, gahapati ābādhiko dukkhito bāḷhagilāno. </span></p>
<p class="p3">‘Sir, the householder Anāthapiṇḍika is sick, suffering, gravely ill. </p>
<p class="p3"><span class="t1"> </span></p>
<p class="p3"><span class="t5">So āyasmato sāriputtassa pāde sirasā vandatī’ti. </span></p>
<p class="p3">He bows with his head to your feet.’ </p>
<p class="p3"><span class="t1"> </span></p>
<p class="p3"><span class="t5">Evañca vadehi: </span></p>
<p class="p3">And then say: </p>
<p class="p3"><span class="t1"> </span></p>
<p class="p3"><span class="t5">‘sādhu kira, bhante, āyasmā sāriputto yena anāthapiṇḍikassa gahapatissa nivesanaṃ tenupasaṅkamatu anukampaṃ upādāyā’”ti. </span></p>
<p class="p3">‘Sir, please visit him at his home out of compassion.’” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho so puriso anāthapiṇḍikassa gahapatissa paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so puriso bhagavantaṃ etadavoca: </span></p>
<p class="p3">“Yes, sir,” that man replied. He did as Anāthapiṇḍika asked. </p>
<p class="p3"><span class="t1"> </span></p>
<p class="p3"><span class="t5">“anāthapiṇḍiko, bhante, gahapati ābādhiko dukkhito bāḷhagilāno. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So bhagavato pāde sirasā vandatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yena cāyasmā sāriputto tenupasaṅkami; upasaṅkamitvā āyasmantaṃ sāriputtaṃ abhivādetvā ekamantaṃ nisīdi. Ekamantaṃ nisinno kho so puriso āyasmantaṃ sāriputtaṃ etadavoca: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“anāthapiṇḍiko, bhante, gahapati ābādhiko dukkhito bāḷhagilāno. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So āyasmato sāriputtassa pāde sirasā vandati; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evañca vadeti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sādhu kira, bhante, āyasmā sāriputto yena anāthapiṇḍikassa gahapatissa nivesanaṃ tenupasaṅkamatu anukampaṃ upādāyā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Adhivāsesi kho āyasmā sāriputto tuṇhībhāvena. </span></p>
<p class="p3">Sāriputta consented in silence. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā sāriputto nivāsetvā pattacīvaramādāya āyasmatā ānandena pacchāsamaṇena yena anāthapiṇḍikassa gahapatissa nivesanaṃ tenupasaṅkami; upasaṅkamitvā paññatte āsane nisīdi. Nisajja kho āyasmā sāriputto anāthapiṇḍikaṃ gahapatiṃ etadavoca: </span></p>
<p class="p3">Then Venerable Sāriputta robed up in the morning and, taking his bowl and robe, went with Venerable Ānanda as his second monk to Anāthapiṇḍika’s home. He sat down on the seat spread out, and said to Anāthapiṇḍika, </p>
<p class="p3"><span class="t1"> </span></p>
<p class="p3"><span class="t5">“kacci te, gahapati, khamanīyaṃ, kacci yāpanīyaṃ? Kacci te dukkhā vedanā paṭikkamanti, no abhikkamanti; paṭikkamosānaṃ paññāyati, no abhikkamo”ti? </span></p>
<p class="p3">“Householder, I hope you’re keeping well; I hope you’re alright. And I hope the pain is fading, not growing, that its fading is evident, not its growing.” </p>
<p class="p3"><span class="t1"> </span></p>
<p class="p3"><span class="t5">“Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo. </span></p>
<p class="p3">“I’m not keeping well, Master Sāriputta, I’m not alright. The pain is terrible and growing, not fading, its growing, not its fading, is evident. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante sāriputta, balavā puriso tiṇhena sikharena muddhani abhimattheyya; evameva kho me, bhante sāriputta, adhimattā vātā muddhani ūhananti. </span></p>
<p class="p3">The winds piercing my head are so severe, it feels like a strong man drilling into my head with a sharp point. </p>
<p class="p3"><span class="t1"> </span></p>
<p class="p3"><span class="t5">Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante sāriputta, balavā puriso daḷhena varattakhaṇḍena sīse sīsaveṭhaṃ dadeyya; evameva kho me, bhante sāriputta, adhimattā sīse sīsavedanā. </span></p>
<p class="p3">The pain in my head is so severe, it feels like a strong man tightening a tough leather strap around my head. </p>
<p class="p3"><span class="t1"> </span></p>
<p class="p3"><span class="t5">Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante sāriputta, dakkho goghātako vā goghātakantevāsī vā tiṇhena govikantanena kucchiṃ parikanteyya; evameva kho me, bhante sāriputta, adhimattā vātā kucchiṃ parikantanti. </span></p>
<p class="p3">The winds piercing my belly are so severe, it feels like a deft butcher or their apprentice is slicing my belly open with a meat cleaver. </p>
<p class="p3"><span class="t1"> </span></p>
<p class="p3"><span class="t5">Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante sāriputta, dve balavanto purisā dubbalataraṃ purisaṃ nānābāhāsu gahetvā aṅgārakāsuyā santāpeyyuṃ, samparitāpeyyuṃ; evameva kho me, bhante sāriputta, adhimatto kāyasmiṃ ḍāho. </span></p>
<p class="p3">The burning in my body is so severe, it feels like two strong men grabbing a weaker man by the arms to burn and scorch him on a pit of glowing coals. That’s how severe the burning is in my body. </p>
<p class="p3"><span class="t1"> </span></p>
<p class="p3"><span class="t5">Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo”ti. </span></p>
<p class="p3">I’m not keeping well, Master Sāriputta, I’m not alright. The pain is terrible and growing, not fading, its growing, not its fading, is evident.” </p>
<p class="p3"><span class="t1"> </span></p>
<p class="p3"><span class="t5">“Tasmātiha te, gahapati, evaṃ sikkhitabbaṃ: </span></p>
<p class="p3">“That’s why, householder, you should train like this: </p>
<p class="p3"><span class="t1"> </span></p>
<p class="p3"><span class="t5">‘na cakkhuṃ upādiyissāmi, na ca me cakkhunissitaṃ viññāṇaṃ bhavissatī’ti. </span></p>
<p class="p3">‘I shall not grasp the eye, and there shall be no consciousness of mine dependent on the eye.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na sotaṃ upādiyissāmi, na ca me sotanissitaṃ viññāṇaṃ bhavissatī’ti. </span></p>
<p class="p3">‘I shall not grasp the ear, and there shall be no consciousness of mine dependent on the ear.’ … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na ghānaṃ upādiyissāmi, na ca me ghānanissitaṃ viññāṇaṃ bhavissatī’ti. </span></p>
<p class="p3">‘I shall not grasp the nose, and there shall be no consciousness of mine dependent on the nose.’ … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na jivhaṃ upādiyissāmi, na ca me jivhānissitaṃ viññāṇaṃ bhavissatī’ti. </span></p>
<p class="p3">‘I shall not grasp the tongue, and there shall be no consciousness of mine dependent on the tongue.’ … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na kāyaṃ upādiyissāmi, na ca me kāyanissitaṃ viññāṇaṃ bhavissatī’ti. </span></p>
<p class="p3">‘I shall not grasp the body, and there shall be no consciousness of mine dependent on the body.’ … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na manaṃ upādiyissāmi, na ca me manonissitaṃ viññāṇaṃ bhavissatī’ti. </span></p>
<p class="p3">‘I shall not grasp the mind, and there shall be no consciousness of mine dependent on the mind.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. (1) </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na rūpaṃ upādiyissāmi, na ca me rūpanissitaṃ viññāṇaṃ bhavissatī’ti. </span></p>
<p class="p3">‘I shall not grasp sight, and there shall be no consciousness of mine dependent on sight.’ … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na saddaṃ upādiyissāmi … pe … </span></p>
<p class="p3">‘I shall not grasp sound … </p>
<p class="p3"><span class="t1"> </span></p>
<p class="p3"><span class="t5">na gandhaṃ upādiyissāmi … </span></p>
<p class="p3">smell … </p>
<p class="p3"><span class="t1"> </span></p>
<p class="p3"><span class="t5">na rasaṃ upādiyissāmi … </span></p>
<p class="p3">taste … </p>
<p class="p3"><span class="t1"> </span></p>
<p class="p3"><span class="t5">na phoṭṭhabbaṃ upādiyissāmi … </span></p>
<p class="p3">touch … </p>
<p class="p3"><span class="t1"> </span></p>
<p class="p3"><span class="t5">na dhammaṃ upādiyissāmi, na ca me dhammanissitaṃ viññāṇaṃ bhavissatī’ti. </span></p>
<p class="p3">thought, and there shall be no consciousness of mine dependent on thought.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. (2) </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na cakkhuviññāṇaṃ upādiyissāmi, na ca me cakkhuviññāṇanissitaṃ viññāṇaṃ bhavissatī’ti. </span></p>
<p class="p3">‘I shall not grasp eye consciousness, and there shall be no consciousness of mine dependent on eye consciousness.’ … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na sotaviññāṇaṃ upādiyissāmi … </span></p>
<p class="p3">‘I shall not grasp ear consciousness … </p>
<p class="p3"><span class="t1"> </span></p>
<p class="p3"><span class="t5">na ghānaviññāṇaṃ upādiyissāmi … </span></p>
<p class="p3">nose consciousness … </p>
<p class="p3"><span class="t1"> </span></p>
<p class="p3"><span class="t5">na jivhāviññāṇaṃ upādiyissāmi … </span></p>
<p class="p3">tongue consciousness … </p>
<p class="p3"><span class="t1"> </span></p>
<p class="p3"><span class="t5">na kāyaviññāṇaṃ upādiyissāmi … </span></p>
<p class="p3">body consciousness … </p>
<p class="p3"><span class="t1"> </span></p>
<p class="p3"><span class="t5">na manoviññāṇaṃ upādiyissāmi, na ca me manoviññāṇanissitaṃ viññāṇaṃ bhavissatī’ti. </span></p>
<p class="p3">mind consciousness, and there shall be no consciousness of mine dependent on mind consciousness.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. (3) </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na cakkhusamphassaṃ upādiyissāmi, na ca me cakkhusamphassanissitaṃ viññāṇaṃ bhavissatī’ti. </span></p>
<p class="p3">‘I shall not grasp eye contact … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na sotasamphassaṃ upādiyissāmi … </span></p>
<p class="p3">ear contact … </p>
<p class="p3"><span class="t1"> </span></p>
<p class="p3"><span class="t5">na ghānasamphassaṃ upādiyissāmi … </span></p>
<p class="p3">nose contact … </p>
<p class="p3"><span class="t1"> </span></p>
<p class="p3"><span class="t5">na jivhāsamphassaṃ upādiyissāmi … </span></p>
<p class="p3">tongue contact … </p>
<p class="p3"><span class="t1"> </span></p>
<p class="p3"><span class="t5">na kāyasamphassaṃ upādiyissāmi … </span></p>
<p class="p3">body contact … </p>
<p class="p3"><span class="t1"> </span></p>
<p class="p3"><span class="t5">na manosamphassaṃ upādiyissāmi, na ca me manosamphassanissitaṃ viññāṇaṃ bhavissatī’ti. </span></p>
<p class="p3">mind contact, and there shall be no consciousness of mine dependent on mind contact.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. (4) </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na cakkhusamphassajaṃ vedanaṃ upādiyissāmi, na ca me cakkhusamphassajāvedanānissitaṃ viññāṇaṃ bhavissatī’ti. </span></p>
<p class="p3">‘I shall not grasp feeling born of eye contact … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na sotasamphassajaṃ vedanaṃ upādiyissāmi … </span></p>
<p class="p3">feeling born of ear contact … </p>
<p class="p3"><span class="t1"> </span></p>
<p class="p3"><span class="t5">na ghānasamphassajaṃ vedanaṃ upādiyissāmi … </span></p>
<p class="p3">feeling born of nose contact … </p>
<p class="p3"><span class="t1"> </span></p>
<p class="p3"><span class="t5">na jivhāsamphassajaṃ vedanaṃ upādiyissāmi … </span></p>
<p class="p3">feeling born of tongue contact … </p>
<p class="p3"><span class="t1"> </span></p>
<p class="p3"><span class="t5">na kāyasamphassajaṃ vedanaṃ upādiyissāmi … </span></p>
<p class="p3">feeling born of body contact … </p>
<p class="p3"><span class="t1"> </span></p>
<p class="p3"><span class="t5">na manosamphassajaṃ vedanaṃ upādiyissāmi, na ca me manosamphassajāvedanānissitaṃ viññāṇaṃ bhavissatī’ti. </span></p>
<p class="p3">feeling born of mind contact, and there shall be no consciousness of mine dependent on the feeling born of mind contact.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. (5) </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na pathavīdhātuṃ upādiyissāmi, na ca me pathavīdhātunissitaṃ viññāṇaṃ bhavissatī’ti. </span></p>
<p class="p3">‘I shall not grasp the earth element … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na āpodhātuṃ upādiyissāmi … </span></p>
<p class="p3">water element … </p>
<p class="p3"><span class="t1"> </span></p>
<p class="p3"><span class="t5">na tejodhātuṃ upādiyissāmi … </span></p>
<p class="p3">fire element … </p>
<p class="p3"><span class="t1"> </span></p>
<p class="p3"><span class="t5">na vāyodhātuṃ upādiyissāmi … </span></p>
<p class="p3">air element … </p>
<p class="p3"><span class="t1"> </span></p>
<p class="p3"><span class="t5">na ākāsadhātuṃ upādiyissāmi … </span></p>
<p class="p3">space element … </p>
<p class="p3"><span class="t1"> </span></p>
<p class="p3"><span class="t5">na viññāṇadhātuṃ upādiyissāmi, na ca me viññāṇadhātunissitaṃ viññāṇaṃ bhavissatī’ti. </span></p>
<p class="p3">consciousness element, and there shall be no consciousness of mine dependent on the consciousness element.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. (6) </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na rūpaṃ upādiyissāmi, na ca me rūpanissitaṃ viññāṇaṃ bhavissatī’ti. </span></p>
<p class="p3">‘I shall not grasp form … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na vedanaṃ upādiyissāmi … </span></p>
<p class="p3">feeling … </p>
<p class="p3"><span class="t1"> </span></p>
<p class="p3"><span class="t5">na saññaṃ upādiyissāmi … </span></p>
<p class="p3">perception … </p>
<p class="p3"><span class="t1"> </span></p>
<p class="p3"><span class="t5">na saṅkhāre upādiyissāmi … </span></p>
<p class="p3">choices … </p>
<p class="p3"><span class="t1"> </span></p>
<p class="p3"><span class="t5">na viññāṇaṃ upādiyissāmi, na ca me viññāṇanissitaṃ viññāṇaṃ bhavissatī’ti. </span></p>
<p class="p3">consciousness, and there shall be no consciousness of mine dependent on consciousness.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. (7) </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na ākāsānañcāyatanaṃ upādiyissāmi, na ca me ākāsānañcāyatananissitaṃ viññāṇaṃ bhavissatī’ti. </span></p>
<p class="p3">‘I shall not grasp the dimension of infinite space … </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na viññāṇañcāyatanaṃ upādiyissāmi … </span></p>
<p class="p3">the dimension of infinite consciousness … </p>
<p class="p3"><span class="t1"> </span></p>
<p class="p3"><span class="t5">na ākiñcaññāyatanaṃ upādiyissāmi … </span></p>
<p class="p3">the dimension of nothingness … </p>
<p class="p3"><span class="t1"> </span></p>
<p class="p3"><span class="t5">na nevasaññānāsaññāyatanaṃ upādiyissāmi, na ca me nevasaññānāsaññāyatananissitaṃ viññāṇaṃ bhavissatī’ti. </span></p>
<p class="p3">the dimension of neither perception nor non-perception, and there shall be no consciousness of mine dependent on the dimension of neither perception nor non-perception.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. (8) </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na idhalokaṃ upādiyissāmi, na ca me idhalokanissitaṃ viññāṇaṃ bhavissatī’ti. </span></p>
<p class="p3">‘I shall not grasp this world, and there shall be no consciousness of mine dependent on this world.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘na paralokaṃ upādiyissāmi, na ca me paralokanissitaṃ viññāṇaṃ bhavissatī’ti. </span></p>
<p class="p3">‘I shall not grasp the other world, and there shall be no consciousness of mine dependent on the other world.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabbaṃ. </span></p>
<p class="p3">That’s how you should train. </p>
<p class="p3"><span class="t1"> </span></p>
<p class="p3"><span class="t5">Tasmātiha te, gahapati, evaṃ sikkhitabbaṃ: </span></p>
<p class="p3">You should train like this: </p>
<p class="p3"><span class="t1"> </span></p>
<p class="p3"><span class="t5">‘yampi me diṭṭhaṃ sutaṃ mutaṃ viññātaṃ pattaṃ pariyesitaṃ anupariyesitaṃ anucaritaṃ manasā tampi na upādiyissāmi, na ca me tannissitaṃ viññāṇaṃ bhavissatī’ti. </span></p>
<p class="p3">‘I shall not grasp whatever is seen, heard, thought, known, sought, and explored by my mind, and there shall be no consciousness of mine dependent on that.’ </p>
<p class="p3"><span class="t1"> </span></p>
<p class="p3"><span class="t5">Evañhi te, gahapati, sikkhitabban”ti. (9) </span></p>
<p class="p3">That’s how you should train.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, anāthapiṇḍiko gahapati parodi, assūni pavattesi. </span></p>
<p class="p3">When he said this, Anāthapiṇḍika cried and burst out in tears. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando anāthapiṇḍikaṃ gahapatiṃ etadavoca: </span></p>
<p class="p3">Venerable Ānanda said to him, </p>
<p class="p3"><span class="t1"> </span></p>
<p class="p3"><span class="t5">“olīyasi kho tvaṃ, gahapati, saṃsīdasi kho tvaṃ, gahapatī”ti? </span></p>
<p class="p3">“Are you failing, householder? Are you fading, householder?” </p>
<p class="p3"><span class="t1"> </span></p>
<p class="p3"><span class="t5">“Nāhaṃ, bhante ānanda, olīyāmi, napi saṃsīdāmi; </span></p>
<p class="p3">“No, sir. </p>
<p class="p3"><span class="t1"> </span></p>
<p class="p3"><span class="t5">api ca me dīgharattaṃ satthā payirupāsito manobhāvanīyā ca bhikkhū; </span></p>
<p class="p3">But for a long time I have paid homage to the Buddha and the esteemed mendicants. </p>
<p class="p3"><span class="t1"> </span></p>
<p class="p3"><span class="t5">na ca me evarūpī dhammī kathā sutapubbā”ti. </span></p>
<p class="p3">Yet I have never before heard such a Dhamma talk.” </p>
<p class="p3"><span class="t1"> </span></p>
<p class="p3"><span class="t5">“Na kho, gahapati, gihīnaṃ odātavasanānaṃ evarūpī dhammī kathā paṭibhāti; </span></p>
<p class="p3">“Householder, it does not occur to us to teach such a Dhamma talk to white-clothed laypeople. </p>
<p class="p3"><span class="t1"> </span></p>
<p class="p3"><span class="t5">pabbajitānaṃ kho, gahapati, evarūpī dhammī kathā paṭibhātī”ti. </span></p>
<p class="p3">Rather, we teach like this to those gone forth.” </p>
<p class="p3"><span class="t1"> </span></p>
<p class="p3"><span class="t5">“Tena hi, bhante sāriputta, gihīnampi odātavasanānaṃ evarūpī dhammī kathā paṭibhātu. </span></p>
<p class="p3">“Well then, Master Sāriputta, let it occur to you to teach such a Dhamma talk to white-clothed laypeople as well! </p>
<p class="p3"><span class="t1"> </span></p>
<p class="p3"><span class="t5">Santi hi, bhante, kulaputtā apparajakkhajātikā, assavanatā dhammassa parihāyanti; </span></p>
<p class="p3">There are gentlemen with little dust in their eyes. They’re in decline because they haven’t heard the teaching. </p>
<p class="p3"><span class="t1"> </span></p>
<p class="p3"><span class="t5">bhavissanti dhammassa aññātāro”ti. </span></p>
<p class="p3">There will be those who understand the teaching!” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ca sāriputto āyasmā ca ānando anāthapiṇḍikaṃ gahapatiṃ iminā ovādena ovaditvā uṭṭhāyāsanā pakkamiṃsu. </span></p>
<p class="p3">And when the venerables Sāriputta and Ānanda had given the householder Anāthapiṇḍika this advice they got up from their seat and left. </p>
<p class="p3"><span class="t1"> </span></p>
<p class="p3"><span class="t5">Atha kho anāthapiṇḍiko gahapati, acirapakkante āyasmante ca sāriputte āyasmante ca ānande, kālamakāsi tusitaṃ kāyaṃ upapajji. </span></p>
<p class="p3">Not long after they had left, Anāthapiṇḍika passed away and was reborn in the host of Joyful Gods. </p>
<p class="p3"><span class="t1"> </span></p>
<p class="p3"><span class="t5">Atha kho anāthapiṇḍiko devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. </span></p>
<p class="p3">Then, late at night, the glorious god Anāthapiṇḍika, lighting up the entire Jeta’s Grove, went up to the Buddha, bowed, stood to one side, </p>
<p class="p3"><span class="t1"> </span></p>
<p class="p3"><span class="t5">Ekamantaṃ ṭhito kho anāthapiṇḍiko devaputto bhagavantaṃ gāthāhi ajjhabhāsi: </span></p>
<p class="p3">and addressed the Buddha in verse: </p>
<p class="p3"><span class="t1"> </span></p>
<p class="p3"><span class="t5">“Idañhi taṃ jetavanaṃ, </span></p>
<p class="p3">“This is indeed that Jeta’s Grove, </p>
<p class="p3"><span class="t1"> </span></p>
<p class="p3"><span class="t5">isisaṅghanisevitaṃ; </span></p>
<p class="p3">frequented by the Saṅgha of hermits, </p>
<p class="p3"><span class="t1"> </span></p>
<p class="p3"><span class="t5">Āvutthaṃ dhammarājena, </span></p>
<p class="p3">where the King of Dhamma stayed: </p>
<p class="p3"><span class="t1"> </span></p>
<p class="p3"><span class="t5">pītisañjananaṃ mama. </span></p>
<p class="p3">it brings me joy! </p>
<p class="p3"><span class="t1"> </span></p>
<p class="p3"><span class="t5">Kammaṃ vijjā ca dhammo ca, </span></p>
<p class="p3">Deeds, knowledge, and principle; </p>
<p class="p3"><span class="t1"> </span></p>
<p class="p3"><span class="t5">sīlaṃ jīvitamuttamaṃ; </span></p>
<p class="p3">ethical conduct, an excellent livelihood; </p>
<p class="p3"><span class="t1"> </span></p>
<p class="p3"><span class="t5">Etena maccā sujjhanti, </span></p>
<p class="p3">by these are mortals purified, </p>
<p class="p3"><span class="t1"> </span></p>
<p class="p3"><span class="t5">na gottena dhanena vā. </span></p>
<p class="p3">not by clan or wealth. </p>
<p class="p3"><span class="t1"> </span></p>
<p class="p3"><span class="t5">Tasmā hi paṇḍito poso, </span></p>
<p class="p3">That’s why an astute person, </p>
<p class="p3"><span class="t1"> </span></p>
<p class="p3"><span class="t5">sampassaṃ atthamattano; </span></p>
<p class="p3">seeing what’s good for themselves, </p>
<p class="p3"><span class="t1"> </span></p>
<p class="p3"><span class="t5">Yoniso vicine dhammaṃ, </span></p>
<p class="p3">would examine the teaching rationally, </p>
<p class="p3"><span class="t1"> </span></p>
<p class="p3"><span class="t5">evaṃ tattha visujjhati. </span></p>
<p class="p3">and thus be purified in it. </p>
<p class="p3"><span class="t1"> </span></p>
<p class="p3"><span class="t5">Sāriputtova paññāya, </span></p>
<p class="p3">Sāriputta has true wisdom, </p>
<p class="p3"><span class="t1"> </span></p>
<p class="p3"><span class="t5">sīlena upasamena ca; </span></p>
<p class="p3">ethics, and also peace. </p>
<p class="p3"><span class="t1"> </span></p>
<p class="p3"><span class="t5">Yopi pāraṅgato bhikkhu, </span></p>
<p class="p3">Any mendicant who has crossed over </p>
<p class="p3"><span class="t1"> </span></p>
<p class="p3"><span class="t5">etāvaparamo siyā”ti. </span></p>
<p class="p3">can at best equal him.” </p>
<p class="p3"><span class="t1"> </span></p>
<p class="p3"><span class="t5">Idamavoca anāthapiṇḍiko devaputto. </span></p>
<p class="p3">This is what the god Anāthapiṇḍika said, </p>
<p class="p3"><span class="t1"> </span></p>
<p class="p3"><span class="t5">Samanuñño satthā ahosi. </span></p>
<p class="p3">and the teacher approved. </p>
<p class="p3"><span class="t1"> </span></p>
<p class="p3"><span class="t5">Atha kho anāthapiṇḍiko devaputto: </span></p>
<p class="p3">Then the god Anāthapiṇḍika, </p>
<p class="p3"><span class="t1"> </span></p>
<p class="p3"><span class="t5">“samanuñño me satthā”ti bhagavantaṃ abhivādetvā padakkhiṇaṃ katvā tatthevantaradhāyi. </span></p>
<p class="p3">knowing that the teacher approved, bowed and respectfully circled the Buddha, keeping him on his right, before vanishing right there. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā tassā rattiyā accayena bhikkhū āmantesi: </span></p>
<p class="p3">Then, when the night had passed, the Buddha told the mendicants all that had happened. </p>
<p class="p3"><span class="t1"> </span></p>
<p class="p3"><span class="t5">“imaṃ, bhikkhave, rattiṃ aññataro devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yenāhaṃ tenupasaṅkami; upasaṅkamitvā maṃ abhivādetvā ekamantaṃ aṭṭhāsi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ekamantaṃ ṭhito kho so devaputto maṃ gāthāhi ajjhabhāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Idañhi taṃ jetavanaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">isisaṅghanisevitaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Āvutthaṃ dhammarājena, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pītisañjananaṃ mama. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kammaṃ vijjā ca dhammo ca, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sīlaṃ jīvitamuttamaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Etena maccā sujjhanti, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">na gottena dhanena vā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmā hi paṇḍito poso, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sampassaṃ atthamattano; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yoniso vicine dhammaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evaṃ tattha visujjhati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sāriputtova paññāya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sīlena upasamena ca; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yopi pāraṅgato bhikkhu, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">etāvaparamo siyā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idamavoca, bhikkhave, so devaputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Samanuñño me satthā’ti maṃ abhivādetvā padakkhiṇaṃ katvā tatthevantaradhāyī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ vutte, āyasmā ānando bhagavantaṃ etadavoca: </span></p>
<p class="p3">When he had spoken, Venerable Ānanda said to the Buddha: </p>
<p class="p3"><span class="t1"> </span></p>
<p class="p3"><span class="t5">“so hi nūna so, bhante, anāthapiṇḍiko devaputto bhavissati. </span></p>
<p class="p3">“Sir, that god must surely have been Anāthapiṇḍika. </p>
<p class="p3"><span class="t1"> </span></p>
<p class="p3"><span class="t5">Anāthapiṇḍiko, bhante, gahapati āyasmante sāriputte abhippasanno ahosī”ti. </span></p>
<p class="p3">For the householder Anāthapiṇḍika was devoted to Venerable Sāriputta.” </p>
<p class="p3"><span class="t1"> </span></p>
<p class="p3"><span class="t5">“Sādhu sādhu, ānanda. </span></p>
<p class="p3">“Good, good, Ānanda. </p>
<p class="p3"><span class="t1"> </span></p>
<p class="p3"><span class="t5">Yāvatakaṃ kho, ānanda, takkāya pattabbaṃ, anuppattaṃ taṃ tayā. </span></p>
<p class="p3">You’ve reached the logical conclusion, as far as logic goes. </p>
<p class="p3"><span class="t1"> </span></p>
<p class="p3"><span class="t5">Anāthapiṇḍiko so, ānanda, devaputto”ti. </span></p>
<p class="p3">For that was indeed the god Anāthapiṇḍika.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamano āyasmā ānando bhagavato bhāsitaṃ abhinandīti. </span></p>
<p class="p3">Satisfied, Venerable Ānanda was happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Anāthapiṇḍikovādasuttaṃ niṭṭhitaṃ paṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
