<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn101-Devadahasutta  - At Devadaha </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Devadahasutta </span></h3>
<p class="p3"><span class="t2">At Devadaha </span></p>
<p class="p3"><span class="t3">Majjhima Nikāya 101  - Middle Discourses 101 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sakkesu viharati devadahaṃ nāma sakyānaṃ nigamo. </span></p>
<p class="p3">At one time the Buddha was staying in the land of the Sakyans, near the Sakyan town named Devadaha. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā bhikkhū āmantesi: </span></p>
<p class="p3">There the Buddha addressed the mendicants, </p>
<p class="p3"><span class="t1"> </span></p>
<p class="p3"><span class="t5">“bhikkhavo”ti. </span></p>
<p class="p3">“Mendicants!” </p>
<p class="p3"><span class="t1"> </span></p>
<p class="p3"><span class="t5">“Bhadante”ti te bhikkhū bhagavato paccassosuṃ. </span></p>
<p class="p3">“Venerable sir,” they replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“santi, bhikkhave, eke samaṇabrāhmaṇā evaṃvādino evaṃdiṭṭhino: </span></p>
<p class="p3">“Mendicants, there are some ascetics and brahmins who have this doctrine and view: </p>
<p class="p3"><span class="t1"> </span></p>
<p class="p3"><span class="t5">‘yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3">‘Everything this individual experiences—pleasurable, painful, or neutral—is because of past deeds. </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3">So, due to eliminating past deeds by mortification, and not doing any new deeds, there’s nothing to come up in the future. </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī’ti. </span></p>
<p class="p3">With nothing to come up in the future, deeds end. With the ending of deeds, suffering ends. With the ending of suffering, feeling ends. And with the ending of feeling, all suffering will have been worn away.’ </p>
<p class="p3"><span class="t1"> </span></p>
<p class="p3"><span class="t5">Evaṃvādino, bhikkhave, nigaṇṭhā. </span></p>
<p class="p3">Such is the doctrine of the Jain ascetics. </p>
<p class="p3"><span class="t1"> </span></p>
<p class="p3"><span class="t5">Evaṃvādāhaṃ, bhikkhave, nigaṇṭhe upasaṅkamitvā evaṃ vadāmi: </span></p>
<p class="p3">I’ve gone up to the Jain ascetics who say this and said, </p>
<p class="p3"><span class="t1"> </span></p>
<p class="p3"><span class="t5">‘saccaṃ kira tumhe, āvuso nigaṇṭhā, evaṃvādino evaṃdiṭṭhino—</span></p>
<p class="p3">‘Is it really true that this is the venerables’ view?’ </p>
<p class="p3"><span class="t1"> </span></p>
<p class="p3"><span class="t5">yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Te ca me, bhikkhave, nigaṇṭhā evaṃ puṭṭhā ‘āmā’ti paṭijānanti. </span></p>
<p class="p3">They admitted that it is. </p>
<p class="p3"><span class="t1"> </span></p>
<p class="p3"><span class="t5">Tyāhaṃ evaṃ vadāmi: </span></p>
<p class="p3">I said to them, </p>
<p class="p3"><span class="t1"> </span></p>
<p class="p3"><span class="t5">‘kiṃ pana tumhe, āvuso nigaṇṭhā, jānātha—</span></p>
<p class="p3">‘But reverends, do you know </p>
<p class="p3"><span class="t1"> </span></p>
<p class="p3"><span class="t5">ahuvamheva mayaṃ pubbe, na nāhuvamhā’ti? </span></p>
<p class="p3">for sure that you existed in the past, and it is not the case that you didn’t exist?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No we don’t, reverend.’ </p>
<p class="p3"><span class="t1"> </span></p>
<p class="p3"><span class="t5">‘Kiṃ pana tumhe, āvuso nigaṇṭhā, jānātha—</span></p>
<p class="p3">‘But reverends, do you know </p>
<p class="p3"><span class="t1"> </span></p>
<p class="p3"><span class="t5">akaramheva mayaṃ pubbe pāpakammaṃ, na nākaramhā’ti? </span></p>
<p class="p3">for sure that you did bad deeds in the past?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No we don’t, reverend.’ </p>
<p class="p3"><span class="t1"> </span></p>
<p class="p3"><span class="t5">‘Kiṃ pana tumhe, āvuso nigaṇṭhā, jānātha—</span></p>
<p class="p3">‘But reverends, do you know </p>
<p class="p3"><span class="t1"> </span></p>
<p class="p3"><span class="t5">evarūpaṃ vā evarūpaṃ vā pāpakammaṃ akaramhā’ti? </span></p>
<p class="p3">that you did such and such bad deeds?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No we don’t, reverend.’ </p>
<p class="p3"><span class="t1"> </span></p>
<p class="p3"><span class="t5">‘Kiṃ pana tumhe, āvuso nigaṇṭhā, jānātha—</span></p>
<p class="p3">‘But reverends, do you know </p>
<p class="p3"><span class="t1"> </span></p>
<p class="p3"><span class="t5">ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatī’ti? </span></p>
<p class="p3">that so much suffering has already been worn away? Or that so much suffering still remains to be worn away? Or that when so much suffering is worn away all suffering will have been worn away?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No we don’t, reverend.’ </p>
<p class="p3"><span class="t1"> </span></p>
<p class="p3"><span class="t5">‘Kiṃ pana tumhe, āvuso nigaṇṭhā, jānātha—</span></p>
<p class="p3">‘But reverends, do you know </p>
<p class="p3"><span class="t1"> </span></p>
<p class="p3"><span class="t5">diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadan’ti? </span></p>
<p class="p3">about giving up unskillful qualities in the present life and embracing skillful qualities?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No we don’t, reverend.’ </p>
<p class="p3"><span class="t1"> </span></p>
<p class="p3"><span class="t5">‘Iti kira tumhe, āvuso nigaṇṭhā, na jānātha—</span></p>
<p class="p3">‘So it seems that you don’t know any of these things. </p>
<p class="p3"><span class="t1"> </span></p>
<p class="p3"><span class="t5">ahuvamheva mayaṃ pubbe, na nāhuvamhāti, na jānātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akaramheva mayaṃ pubbe pāpakammaṃ, na nākaramhāti, na jānātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evarūpaṃ vā evarūpaṃ vā pāpakammaṃ akaramhāti, na jānātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti, na jānātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evaṃ sante āyasmantānaṃ nigaṇṭhānaṃ na kallamassa veyyākaraṇāya: </span></p>
<p class="p3">In that case, it’s not appropriate for the Jain venerables to declare this. </p>
<p class="p3"><span class="t1"> </span></p>
<p class="p3"><span class="t5">“yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana tumhe, āvuso nigaṇṭhā, jāneyyātha—</span></p>
<p class="p3">Now, supposing you did know these things. </p>
<p class="p3"><span class="t1"> </span></p>
<p class="p3"><span class="t5">ahuvamheva mayaṃ pubbe, na nāhuvamhāti, jāneyyātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akaramheva mayaṃ pubbe pāpakammaṃ, na nākaramhāti, jāneyyātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evarūpaṃ vā evarūpaṃ vā pāpakammaṃ akaramhāti, jāneyyātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti, jāneyyātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evaṃ sante āyasmantānaṃ nigaṇṭhānaṃ kallamassa veyyākaraṇāya: </span></p>
<p class="p3">In that case, it would be appropriate for the Jain venerables to declare this. </p>
<p class="p3"><span class="t1"> </span></p>
<p class="p3"><span class="t5">“yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi, āvuso nigaṇṭhā, puriso sallena viddho assa savisena gāḷhūpalepanena; </span></p>
<p class="p3">Suppose a man was struck by an arrow thickly smeared with poison, </p>
<p class="p3"><span class="t1"> </span></p>
<p class="p3"><span class="t5">so sallassapi vedhanahetu dukkhā tibbā kaṭukā vedanā vediyeyya. </span></p>
<p class="p3">causing painful feelings, sharp and severe. </p>
<p class="p3"><span class="t1"> </span></p>
<p class="p3"><span class="t5">Tassa mittāmaccā ñātisālohitā bhisakkaṃ sallakattaṃ upaṭṭhāpeyyuṃ. </span></p>
<p class="p3">Their friends and colleagues, relatives and kin would get a field surgeon to treat them. </p>
<p class="p3"><span class="t1"> </span></p>
<p class="p3"><span class="t5">Tassa so bhisakko sallakatto satthena vaṇamukhaṃ parikanteyya; </span></p>
<p class="p3">The surgeon would cut open the wound with a scalpel, </p>
<p class="p3"><span class="t1"> </span></p>
<p class="p3"><span class="t5">so satthenapi vaṇamukhassa parikantanahetu dukkhā tibbā kaṭukā vedanā vediyeyya. </span></p>
<p class="p3">causing painful feelings, sharp and severe. </p>
<p class="p3"><span class="t1"> </span></p>
<p class="p3"><span class="t5">Tassa so bhisakko sallakatto esaniyā sallaṃ eseyya; </span></p>
<p class="p3">They’d probe for the arrow, </p>
<p class="p3"><span class="t1"> </span></p>
<p class="p3"><span class="t5">so esaniyāpi sallassa esanāhetu dukkhā tibbā kaṭukā vedanā vediyeyya. </span></p>
<p class="p3">causing painful feelings, sharp and severe. </p>
<p class="p3"><span class="t1"> </span></p>
<p class="p3"><span class="t5">Tassa so bhisakko sallakatto sallaṃ abbuheyya; </span></p>
<p class="p3">They’d extract the arrow, </p>
<p class="p3"><span class="t1"> </span></p>
<p class="p3"><span class="t5">so sallassapi abbuhanahetu dukkhā tibbā kaṭukā vedanā vediyeyya. </span></p>
<p class="p3">causing painful feelings, sharp and severe. </p>
<p class="p3"><span class="t1"> </span></p>
<p class="p3"><span class="t5">Tassa so bhisakko sallakatto agadaṅgāraṃ vaṇamukhe odaheyya; </span></p>
<p class="p3">They’d apply cauterizing medicine to the wound, </p>
<p class="p3"><span class="t1"> </span></p>
<p class="p3"><span class="t5">so agadaṅgārassapi vaṇamukhe odahanahetu dukkhā tibbā kaṭukā vedanā vediyeyya. </span></p>
<p class="p3">causing painful feelings, sharp and severe. </p>
<p class="p3"><span class="t1"> </span></p>
<p class="p3"><span class="t5">So aparena samayena rūḷhena vaṇena sañchavinā arogo assa sukhī serī sayaṃvasī yena kāmaṅgamo. </span></p>
<p class="p3">After some time that wound would be healed and the skin regrown. They’d be healthy, happy, autonomous, master of themselves, able to go where they wanted. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They’d think, </p>
<p class="p3"><span class="t1"> </span></p>
<p class="p3"><span class="t5">“ahaṃ kho pubbe sallena viddho ahosiṃ savisena gāḷhūpalepanena. </span></p>
<p class="p3">“Earlier I was struck by an arrow thickly smeared with poison, </p>
<p class="p3"><span class="t1"> </span></p>
<p class="p3"><span class="t5">Sohaṃ sallassapi vedhanahetu dukkhā tibbā kaṭukā vedanā vediyiṃ. </span></p>
<p class="p3">causing painful feelings, sharp and severe. </p>
<p class="p3"><span class="t1"> </span></p>
<p class="p3"><span class="t5">Tassa me mittāmaccā ñātisālohitā bhisakkaṃ sallakattaṃ upaṭṭhapesuṃ. </span></p>
<p class="p3">My friends and colleagues, relatives and kin got a field surgeon to treat me. </p>
<p class="p3"><span class="t1"> </span></p>
<p class="p3"><span class="t5">Tassa me so bhisakko sallakatto satthena vaṇamukhaṃ parikanti; </span></p>
<p class="p3">At each step, the treatment was painful. </p>
<p class="p3"><span class="t1"> </span></p>
<p class="p3"><span class="t5">sohaṃ satthenapi vaṇamukhassa parikantanahetu dukkhā tibbā kaṭukā vedanā vediyiṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa me so bhisakko sallakatto esaniyā sallaṃ esi; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">so ahaṃ esaniyāpi sallassa esanāhetu dukkhā tibbā kaṭukā vedanā vediyiṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa me so bhisakko sallakatto sallaṃ abbuhi; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sohaṃ sallassapi abbuhanahetu dukkhā tibbā kaṭukā vedanā vediyiṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa me so bhisakko sallakatto agadaṅgāraṃ vaṇamukhe odahi; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sohaṃ agadaṅgārassapi vaṇamukhe odahanahetu dukkhā tibbā kaṭukā vedanā vediyiṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Somhi etarahi rūḷhena vaṇena sañchavinā arogo sukhī serī sayaṃvasī yena kāmaṅgamo”ti. </span></p>
<p class="p3">But these days that wound is healed and the skin regrown. I’m healthy, happy, autonomous, my own master, able to go where I want.” </p>
<p class="p3"><span class="t1"> </span></p>
<p class="p3"><span class="t5">Evameva kho, āvuso nigaṇṭhā, sace tumhe jāneyyātha—</span></p>
<p class="p3">In the same way, reverends, if you knew about these things, </p>
<p class="p3"><span class="t1"> </span></p>
<p class="p3"><span class="t5">ahuvamheva mayaṃ pubbe, na nāhuvamhāti, jāneyyātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akaramheva mayaṃ pubbe pāpakammaṃ, na nākaramhāti, jāneyyātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evarūpaṃ vā evarūpaṃ vā pāpakammaṃ akaramhāti, jāneyyātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti, jāneyyātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evaṃ sante āyasmantānaṃ nigaṇṭhānaṃ kallamassa veyyākaraṇāya: </span></p>
<p class="p3">it would be appropriate for the Jain venerables to declare this. </p>
<p class="p3"><span class="t1"> </span></p>
<p class="p3"><span class="t5">“yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmā ca kho tumhe, āvuso nigaṇṭhā, na jānātha—</span></p>
<p class="p3">But since you don’t know any of these things, </p>
<p class="p3"><span class="t1"> </span></p>
<p class="p3"><span class="t5">ahuvamheva mayaṃ pubbe, na nāhuvamhāti, na jānātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akaramheva mayaṃ pubbe pāpakammaṃ, na nākaramhāti, na jānātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evarūpaṃ vā evarūpaṃ vā pāpakammaṃ akaramhāti, na jānātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti, na jānātha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tasmā āyasmantānaṃ nigaṇṭhānaṃ na kallamassa veyyākaraṇāya: </span></p>
<p class="p3">it’s not appropriate for the Jain venerables to declare this.’ </p>
<p class="p3"><span class="t1"> </span></p>
<p class="p3"><span class="t5">“yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ vutte, bhikkhave, te nigaṇṭhā maṃ etadavocuṃ: </span></p>
<p class="p3">When I said this, those Jain ascetics said to me, </p>
<p class="p3"><span class="t1"> </span></p>
<p class="p3"><span class="t5">‘nigaṇṭho, āvuso, nāṭaputto sabbaññū sabbadassāvī, aparisesaṃ ñāṇadassanaṃ paṭijānāti. </span></p>
<p class="p3">‘Reverend, the Jain leader Nāṭaputta claims to be all-knowing and all-seeing, to know and see everything without exception, thus: </p>
<p class="p3"><span class="t1"> </span></p>
<p class="p3"><span class="t5">“Carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitan”ti. </span></p>
<p class="p3">“Knowledge and vision are constantly and continually present to me, while walking, standing, sleeping, and waking.” </p>
<p class="p3"><span class="t1"> </span></p>
<p class="p3"><span class="t5">So evamāha: </span></p>
<p class="p3">He says: </p>
<p class="p3"><span class="t1"> </span></p>
<p class="p3"><span class="t5">“atthi kho vo, āvuso nigaṇṭhā, pubbeva pāpakammaṃ kataṃ, taṃ imāya kaṭukāya dukkarakārikāya nijjīretha, </span></p>
<p class="p3">“O reverend Jain ascetics, you have done bad deeds in a past life. Wear them away with these severe and grueling austerities. </p>
<p class="p3"><span class="t1"> </span></p>
<p class="p3"><span class="t5">yaṃ panettha etarahi kāyena saṃvutā vācāya saṃvutā manasā saṃvutā taṃ āyatiṃ pāpakammassa akaraṇaṃ. </span></p>
<p class="p3">And when you refrain from such deeds in the present by way of body, speech, and mind, you’re not doing any bad deeds for the future. </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3">So, due to eliminating past deeds by mortification, and not doing any new deeds, there’s nothing to come up in the future. </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti. </span></p>
<p class="p3">With nothing to come up in the future, deeds end. With the ending of deeds, suffering ends. With the ending of suffering, feeling ends. And with the ending of feeling, all suffering will have been worn away.” </p>
<p class="p3"><span class="t1"> </span></p>
<p class="p3"><span class="t5">Tañca panamhākaṃ ruccati ceva khamati ca, tena camhā attamanā’ti. </span></p>
<p class="p3">We like and accept this, and we are satisfied with it.’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, ahaṃ, bhikkhave, te nigaṇṭhe etadavocaṃ: </span></p>
<p class="p3">When they said this, I said to them, </p>
<p class="p3"><span class="t1"> </span></p>
<p class="p3"><span class="t5">‘pañca kho ime, āvuso nigaṇṭhā, dhammā diṭṭheva dhamme dvidhāvipākā. </span></p>
<p class="p3">‘These five things can be seen to turn out in two different ways. </p>
<p class="p3"><span class="t1"> </span></p>
<p class="p3"><span class="t5">Katame pañca? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Saddhā, ruci, anussavo, ākāraparivitakko, diṭṭhinijjhānakkhanti—</span></p>
<p class="p3">Faith, preference, oral tradition, reasoned contemplation, and acceptance of a view after consideration. </p>
<p class="p3"><span class="t1"> </span></p>
<p class="p3"><span class="t5">ime kho, āvuso nigaṇṭhā, pañca dhammā diṭṭheva dhamme dvidhāvipākā. </span></p>
<p class="p3">These are the five things that can be seen to turn out in two different ways. </p>
<p class="p3"><span class="t1"> </span></p>
<p class="p3"><span class="t5">Tatrāyasmantānaṃ nigaṇṭhānaṃ kā atītaṃse satthari saddhā, kā ruci, ko anussavo, ko ākāraparivitakko, kā diṭṭhinijjhānakkhantī’ti. </span></p>
<p class="p3">In this case, what faith in your teacher do you have when it comes to the past? What preference, oral tradition, reasoned contemplation, or acceptance of a view after consideration?’ </p>
<p class="p3"><span class="t1"> </span></p>
<p class="p3"><span class="t5">Evaṃvādī kho ahaṃ, bhikkhave, nigaṇṭhesu na kañci sahadhammikaṃ vādapaṭihāraṃ samanupassāmi. </span></p>
<p class="p3">When I said this, I did not see any legitimate defense of their doctrine from the Jains. </p>
<p class="p3"><span class="t1"> </span></p>
<p class="p3"><span class="t5">Puna caparāhaṃ, bhikkhave, te nigaṇṭhe evaṃ vadāmi: </span></p>
<p class="p3">Furthermore, I said to those Jain ascetics, </p>
<p class="p3"><span class="t1"> </span></p>
<p class="p3"><span class="t5">‘taṃ kiṃ maññatha, āvuso nigaṇṭhā. </span></p>
<p class="p3">‘What do you think, reverends? </p>
<p class="p3"><span class="t1"> </span></p>
<p class="p3"><span class="t5">Yasmiṃ vo samaye tibbo upakkamo hoti tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyetha; </span></p>
<p class="p3">At a time of intense exertion and striving do you experience painful, sharp, severe, acute feelings due to overexertion? </p>
<p class="p3"><span class="t1"> </span></p>
<p class="p3"><span class="t5">yasmiṃ pana vo samaye na tibbo upakkamo hoti na tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyethā’ti? </span></p>
<p class="p3">Whereas at a time without intense exertion and striving do you not experience painful, sharp, severe, acute feelings due to overexertion?’ </p>
<p class="p3"><span class="t1"> </span></p>
<p class="p3"><span class="t5">‘Yasmiṃ no, āvuso gotama, samaye tibbo upakkamo hoti tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyāma; </span></p>
<p class="p3">‘Reverend Gotama, at a time of intense exertion we experience painful, sharp feelings due to overexertion, </p>
<p class="p3"><span class="t1"> </span></p>
<p class="p3"><span class="t5">yasmiṃ pana no samaye na tibbo upakkamo hoti na tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyāmā’ti. </span></p>
<p class="p3">not without intense exertion.’ </p>
<p class="p3"><span class="t1"> </span></p>
<p class="p3"><span class="t5">‘Iti kira, āvuso nigaṇṭhā, yasmiṃ vo samaye tibbo upakkamo hoti tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyetha; </span></p>
<p class="p3">‘So it seems that only at a time of intense exertion do you experience painful, sharp feelings due to overexertion, </p>
<p class="p3"><span class="t1"> </span></p>
<p class="p3"><span class="t5">yasmiṃ pana vo samaye na tibbo upakkamo hoti na tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyetha. </span></p>
<p class="p3">not without intense exertion. </p>
<p class="p3"><span class="t1"> </span></p>
<p class="p3"><span class="t5">Evaṃ sante āyasmantānaṃ nigaṇṭhānaṃ na kallamassa veyyākaraṇāya: </span></p>
<p class="p3">In that case, it’s not appropriate for the Jain venerables to declare: </p>
<p class="p3"><span class="t1"> </span></p>
<p class="p3"><span class="t5">“yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3">“Everything this individual experiences—pleasurable, painful, or neutral—is because of past deeds. …” </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, āvuso nigaṇṭhā, yasmiṃ vo samaye tibbo upakkamo hoti tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyetha; </span></p>
<p class="p3">If at a time of intense exertion you did not experience painful, sharp feelings due to overexertion, </p>
<p class="p3"><span class="t1"> </span></p>
<p class="p3"><span class="t5">yasmiṃ pana vo samaye na tibbo upakkamo hoti na tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyetha; </span></p>
<p class="p3">and if without intense exertion you did experience such feelings, </p>
<p class="p3"><span class="t1"> </span></p>
<p class="p3"><span class="t5">evaṃ sante āyasmantānaṃ nigaṇṭhānaṃ kallamassa veyyākaraṇāya: </span></p>
<p class="p3">it would be appropriate for the Jain venerables to declare this. </p>
<p class="p3"><span class="t1"> </span></p>
<p class="p3"><span class="t5">“yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmā ca kho, āvuso nigaṇṭhā, yasmiṃ vo samaye tibbo upakkamo hoti tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyetha; </span></p>
<p class="p3">But since this is not the case, </p>
<p class="p3"><span class="t1"> </span></p>
<p class="p3"><span class="t5">yasmiṃ pana vo samaye na tibbo upakkamo hoti na tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyetha; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">te tumhe sāmaṃyeva opakkamikā dukkhā tibbā kaṭukā vedanā vedayamānā avijjā aññāṇā sammohā vipaccetha: </span></p>
<p class="p3">aren’t you experiencing painful, sharp feelings due only to your own exertion, which out of ignorance, unknowing, and confusion you misconstrue to imply: </p>
<p class="p3"><span class="t1"> </span></p>
<p class="p3"><span class="t5">“yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. </span></p>
<p class="p3">“Everything this individual experiences—pleasurable, painful, or neutral—is because of past deeds. …”?’ </p>
<p class="p3"><span class="t1"> </span></p>
<p class="p3"><span class="t5">Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃvādīpi kho ahaṃ, bhikkhave, nigaṇṭhesu na kañci sahadhammikaṃ vādapaṭihāraṃ samanupassāmi. </span></p>
<p class="p3">When I said this, I did not see any legitimate defense of their doctrine from the Jains. </p>
<p class="p3"><span class="t1"> </span></p>
<p class="p3"><span class="t5">Puna caparāhaṃ, bhikkhave, te nigaṇṭhe evaṃ vadāmi: </span></p>
<p class="p3">Furthermore, I said to those Jain ascetics, </p>
<p class="p3"><span class="t1"> </span></p>
<p class="p3"><span class="t5">‘taṃ kiṃ maññathāvuso nigaṇṭhā, yamidaṃ kammaṃ diṭṭhadhammavedanīyaṃ taṃ upakkamena vā padhānena vā samparāyavedanīyaṃ hotūti labbhametan’ti? </span></p>
<p class="p3">‘What do you think, reverends? If a deed is to be experienced in this life, can exertion make it be experienced in lives to come?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Yaṃ panidaṃ kammaṃ samparāyavedanīyaṃ taṃ upakkamena vā padhānena vā diṭṭhadhammavedanīyaṃ hotūti labbhametan’ti? </span></p>
<p class="p3">‘But if a deed is to be experienced in lives to come, can exertion make it be experienced in this life?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Taṃ kiṃ maññathāvuso nigaṇṭhā, yamidaṃ kammaṃ sukhavedanīyaṃ taṃ upakkamena vā padhānena vā dukkhavedanīyaṃ hotūti labbhametan’ti? </span></p>
<p class="p3">‘What do you think, reverends? If a deed is to be experienced as pleasure, can exertion make it be experienced as pain?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Yaṃ panidaṃ kammaṃ dukkhavedanīyaṃ taṃ upakkamena vā padhānena vā sukhavedanīyaṃ hotūti labbhametan’ti? </span></p>
<p class="p3">‘But if a deed is to be experienced as pain, can exertion make it be experienced as pleasure?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Taṃ kiṃ maññathāvuso nigaṇṭhā, yamidaṃ kammaṃ paripakkavedanīyaṃ taṃ upakkamena vā padhānena vā aparipakkavedanīyaṃ hotūti labbhametan’ti? </span></p>
<p class="p3">‘What do you think, reverends? If a deed is to be experienced when fully ripened, can exertion make it be experienced when not fully ripened?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Yaṃ panidaṃ kammaṃ aparipakkavedanīyaṃ taṃ upakkamena vā padhānena vā paripakkavedanīyaṃ hotūti labbhametan’ti? </span></p>
<p class="p3">‘But if a deed is to be experienced when not fully ripened, can exertion make it be experienced when fully ripened?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Taṃ kiṃ maññathāvuso nigaṇṭhā, yamidaṃ kammaṃ bahuvedanīyaṃ taṃ upakkamena vā padhānena vā appavedanīyaṃ hotūti labbhametan’ti? </span></p>
<p class="p3">‘What do you think, reverends? If a deed is to be experienced strongly, can exertion make it be experienced weakly?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Yaṃ panidaṃ kammaṃ appavedanīyaṃ taṃ upakkamena vā padhānena vā bahuvedanīyaṃ hotūti labbhametan’ti? </span></p>
<p class="p3">‘But if a deed is to be experienced weakly, can exertion make it be experienced strongly?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Taṃ kiṃ maññathāvuso nigaṇṭhā, yamidaṃ kammaṃ savedanīyaṃ taṃ upakkamena vā padhānena vā avedanīyaṃ hotūti labbhametan’ti? </span></p>
<p class="p3">‘What do you think, reverends? If a deed is to be experienced, can exertion make it not be experienced?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Yaṃ panidaṃ kammaṃ avedanīyaṃ taṃ upakkamena vā padhānena vā savedanīyaṃ hotūti labbhametan’ti? </span></p>
<p class="p3">‘But if a deed is not to be experienced, can exertion make it be experienced?’ </p>
<p class="p3"><span class="t1"> </span></p>
<p class="p3"><span class="t5">‘No hidaṃ, āvuso’. </span></p>
<p class="p3">‘No, reverend.’ </p>
<p class="p3"><span class="t1"> </span></p>
<p class="p3"><span class="t5">‘Iti kira, āvuso nigaṇṭhā, yamidaṃ kammaṃ diṭṭhadhammavedanīyaṃ taṃ upakkamena vā padhānena vā samparāyavedanīyaṃ hotūti alabbhametaṃ, yaṃ panidaṃ kammaṃ samparāyavedanīyaṃ taṃ upakkamena vā padhānena vā diṭṭhadhammavedanīyaṃ hotūti alabbhametaṃ, yamidaṃ kammaṃ sukhavedanīyaṃ taṃ upakkamena vā padhānena vā dukkhavedanīyaṃ hotūti alabbhametaṃ, yamidaṃ kammaṃ dukkhavedanīyaṃ taṃ upakkamena vā padhānena vā sukhavedanīyaṃ hotūti alabbhametaṃ, yamidaṃ kammaṃ paripakkavedanīyaṃ taṃ upakkamena vā padhānena vā aparipakkavedanīyaṃ hotūti alabbhametaṃ, yamidaṃ kammaṃ aparipakkavedanīyaṃ taṃ upakkamena vā padhānena vā paripakkavedanīyaṃ hotūti alabbhametaṃ, yamidaṃ kammaṃ bahuvedanīyaṃ taṃ upakkamena vā padhānena vā appavedanīyaṃ hotūti alabbhametaṃ, yamidaṃ kammaṃ appavedanīyaṃ taṃ upakkamena vā padhānena vā bahuvedanīyaṃ hotūti alabbhametaṃ, yamidaṃ kammaṃ savedanīyaṃ taṃ upakkamena vā padhānena vā avedanīyaṃ hotūti alabbhametaṃ, yamidaṃ kammaṃ avedanīyaṃ taṃ upakkamena vā padhānena vā savedanīyaṃ hotūti alabbhametaṃ; </span></p>
<p class="p3">‘So it seems that exertion cannot change the way deeds are experienced in any of these ways. </p>
<p class="p3"><span class="t1"> </span></p>
<p class="p3"><span class="t5">evaṃ sante āyasmantānaṃ nigaṇṭhānaṃ aphalo upakkamo hoti, aphalaṃ padhānaṃ’. </span></p>
<p class="p3">This being so, your exertion and striving are fruitless.’ </p>
<p class="p3"><span class="t1"> </span></p>
<p class="p3"><span class="t5">Evaṃvādī, bhikkhave, nigaṇṭhā. </span></p>
<p class="p3">Such is the doctrine of the Jain ascetics. </p>
<p class="p3"><span class="t1"> </span></p>
<p class="p3"><span class="t5">Evaṃvādīnaṃ, bhikkhave, nigaṇṭhānaṃ dasa sahadhammikā vādānuvādā gārayhaṃ ṭhānaṃ āgacchanti. </span></p>
<p class="p3">Saying this, the Jain ascetics deserve rebuke and criticism on ten legitimate grounds. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā pubbekatahetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of past deeds, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, nigaṇṭhā pubbe dukkaṭakammakārino yaṃ etarahi evarūpā dukkhā tibbā kaṭukā vedanā vediyanti. </span></p>
<p class="p3">clearly the Jains have done bad deeds in the past, since they now experience such intense pain. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā issaranimmānahetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of the Lord God’s creation, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, nigaṇṭhā pāpakena issarena nimmitā yaṃ etarahi evarūpā dukkhā tibbā kaṭukā vedanā vediyanti. </span></p>
<p class="p3">clearly the Jains were created by a bad God, since they now experience such intense pain. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā saṅgatibhāvahetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of circumstance and nature, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, nigaṇṭhā pāpasaṅgatikā yaṃ etarahi evarūpā dukkhā tibbā kaṭukā vedanā vediyanti. </span></p>
<p class="p3">clearly the Jains arise from bad circumstances, since they now experience such intense pain. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā abhijātihetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of the class of rebirth, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, nigaṇṭhā pāpābhijātikā yaṃ etarahi evarūpā dukkhā tibbā kaṭukā vedanā vediyanti. </span></p>
<p class="p3">clearly the Jains have been reborn in a bad class, since they now experience such intense pain. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of exertion in the present, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, nigaṇṭhā evarūpā diṭṭhadhammūpakkamā yaṃ etarahi evarūpā dukkhā tibbā kaṭukā vedanā vediyanti. </span></p>
<p class="p3">clearly the Jains exert themselves badly in the present, since they now experience such intense pain. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā pubbekatahetu sukhadukkhaṃ paṭisaṃvedenti, gārayhā nigaṇṭhā; </span></p>
<p class="p3">The Jains deserve criticism whether or not sentient beings experience pleasure and pain because of past deeds, </p>
<p class="p3"><span class="t1"> </span></p>
<p class="p3"><span class="t5">no ce sattā pubbekatahetu sukhadukkhaṃ paṭisaṃvedenti, gārayhā nigaṇṭhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā issaranimmānahetu sukhadukkhaṃ paṭisaṃvedenti, gārayhā nigaṇṭhā; </span></p>
<p class="p3">or the Lord God’s creation, </p>
<p class="p3"><span class="t1"> </span></p>
<p class="p3"><span class="t5">no ce sattā issaranimmānahetu sukhadukkhaṃ paṭisaṃvedenti, gārayhā nigaṇṭhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā saṅgatibhāvahetu sukhadukkhaṃ paṭisaṃvedenti, gārayhā nigaṇṭhā; </span></p>
<p class="p3">or circumstance and nature, </p>
<p class="p3"><span class="t1"> </span></p>
<p class="p3"><span class="t5">no ce sattā saṅgatibhāvahetu sukhadukkhaṃ paṭisaṃvedenti, gārayhā nigaṇṭhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā abhijātihetu sukhadukkhaṃ paṭisaṃvedenti, gārayhā nigaṇṭhā; </span></p>
<p class="p3">or class of rebirth, </p>
<p class="p3"><span class="t1"> </span></p>
<p class="p3"><span class="t5">no ce sattā abhijātihetu sukhadukkhaṃ paṭisaṃvedenti, gārayhā nigaṇṭhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti, gārayhā nigaṇṭhā; </span></p>
<p class="p3">or exertion in the present. </p>
<p class="p3"><span class="t1"> </span></p>
<p class="p3"><span class="t5">no ce sattā diṭṭhadhammūpakkamahetu sukhadukkhaṃ paṭisaṃvedenti, gārayhā nigaṇṭhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃvādī, bhikkhave, nigaṇṭhā. </span></p>
<p class="p3">Such is the doctrine of the Jain ascetics. </p>
<p class="p3"><span class="t1"> </span></p>
<p class="p3"><span class="t5">Evaṃvādīnaṃ, bhikkhave, nigaṇṭhānaṃ ime dasa sahadhammikā vādānuvādā gārayhaṃ ṭhānaṃ āgacchanti. </span></p>
<p class="p3">The Jain ascetics who say this deserve rebuke and criticism on these ten legitimate grounds. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, aphalo upakkamo hoti, aphalaṃ padhānaṃ. </span></p>
<p class="p3">That’s how exertion and striving is fruitless. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, saphalo upakkamo hoti, saphalaṃ padhānaṃ? </span></p>
<p class="p3">And how is exertion and striving fruitful? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu na heva anaddhabhūtaṃ attānaṃ dukkhena addhabhāveti, dhammikañca sukhaṃ na pariccajati, tasmiñca sukhe anadhimucchito hoti. </span></p>
<p class="p3">It’s when a mendicant doesn’t bring suffering upon themselves; and they don’t give up legitimate pleasure, but they’re not besotted with that pleasure. </p>
<p class="p3"><span class="t1"> </span></p>
<p class="p3"><span class="t5">So evaṃ pajānāti: </span></p>
<p class="p3">They understand: </p>
<p class="p3"><span class="t1"> </span></p>
<p class="p3"><span class="t5">‘imassa kho me dukkhanidānassa saṅkhāraṃ padahato saṅkhārappadhānā virāgo hoti, imassa pana me dukkhanidānassa ajjhupekkhato upekkhaṃ bhāvayato virāgo hotī’ti. </span></p>
<p class="p3">‘When I actively strive I become dispassionate towards this source of suffering. But when I develop equanimity I become dispassionate towards this other source of suffering.’ </p>
<p class="p3"><span class="t1"> </span></p>
<p class="p3"><span class="t5">So yassa hi khvāssa dukkhanidānassa saṅkhāraṃ padahato saṅkhārappadhānā virāgo hoti, saṅkhāraṃ tattha padahati. </span></p>
<p class="p3">So they either actively strive or develop equanimity as appropriate. </p>
<p class="p3"><span class="t1"> </span></p>
<p class="p3"><span class="t5">Yassa panassa dukkhanidānassa ajjhupekkhato upekkhaṃ bhāvayato virāgo hoti, upekkhaṃ tattha bhāveti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa tassa dukkhanidānassa saṅkhāraṃ padahato saṅkhārappadhānā virāgo hoti—</span></p>
<p class="p3">Through active striving they become dispassionate towards that specific source of suffering, </p>
<p class="p3"><span class="t1"> </span></p>
<p class="p3"><span class="t5">evampissa taṃ dukkhaṃ nijjiṇṇaṃ hoti. </span></p>
<p class="p3">and so that suffering is worn away. </p>
<p class="p3"><span class="t1"> </span></p>
<p class="p3"><span class="t5">Tassa tassa dukkhanidānassa ajjhupekkhato upekkhaṃ bhāvayato virāgo hoti—</span></p>
<p class="p3">Through developing equanimity they become dispassionate towards that other source of suffering, </p>
<p class="p3"><span class="t1"> </span></p>
<p class="p3"><span class="t5">evampissa taṃ dukkhaṃ nijjiṇṇaṃ hoti. </span></p>
<p class="p3">and so that suffering is worn away. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, puriso itthiyā sāratto paṭibaddhacitto tibbacchando tibbāpekkho. </span></p>
<p class="p3">Suppose a man is in love with a woman, full of intense desire and lust. </p>
<p class="p3"><span class="t1"> </span></p>
<p class="p3"><span class="t5">So taṃ itthiṃ passeyya aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ. </span></p>
<p class="p3">Then he sees her standing together with another man, chatting, giggling, and laughing. </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññatha, bhikkhave, </span></p>
<p class="p3">What do you think, mendicants? </p>
<p class="p3"><span class="t1"> </span></p>
<p class="p3"><span class="t5">api nu tassa purisassa amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ sokaparidevadukkhadomanassūpāyāsā”ti? </span></p>
<p class="p3">Would that give rise to sorrow, lamentation, pain, sadness, and distress for him?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”. </span></p>
<p class="p3">“Yes, sir. </p>
<p class="p3"><span class="t1"> </span></p>
<p class="p3"><span class="t5">“Taṃ kissa hetu”? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">“Amu hi, bhante, puriso amussā itthiyā sāratto paṭibaddhacitto tibbacchando tibbāpekkho. </span></p>
<p class="p3">Because that man is in love that woman, full of intense desire and lust.” </p>
<p class="p3"><span class="t1"> </span></p>
<p class="p3"><span class="t5">Tasmā taṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ sokaparidevadukkhadomanassūpāyāsā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Atha kho, bhikkhave, tassa purisassa evamassa: </span></p>
<p class="p3">“Then that man might think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho amussā itthiyā sāratto paṭibaddhacitto tibbacchando tibbāpekkho. </span></p>
<p class="p3">‘I’m in love with that woman, full of intense desire and lust. </p>
<p class="p3"><span class="t1"> </span></p>
<p class="p3"><span class="t5">Tassa me amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjanti sokaparidevadukkhadomanassūpāyāsā. </span></p>
<p class="p3">When I saw her standing together with another man, chatting, giggling, and laughing, it gave rise to sorrow, lamentation, pain, sadness, and distress for me. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ yo me amussā itthiyā chandarāgo taṃ pajaheyyan’ti. </span></p>
<p class="p3">Why don’t I give up that desire and lust for that woman?’ </p>
<p class="p3"><span class="t1"> </span></p>
<p class="p3"><span class="t5">So yo amussā itthiyā chandarāgo taṃ pajaheyya. </span></p>
<p class="p3">So that’s what he did. </p>
<p class="p3"><span class="t1"> </span></p>
<p class="p3"><span class="t5">So taṃ itthiṃ passeyya aparena samayena aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ. </span></p>
<p class="p3">Some time later he sees her again standing together with another man, chatting, giggling, and laughing. </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññatha, bhikkhave, </span></p>
<p class="p3">What do you think, mendicants? </p>
<p class="p3"><span class="t1"> </span></p>
<p class="p3"><span class="t5">api nu tassa purisassa amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ sokaparidevadukkhadomanassūpāyāsā”ti? </span></p>
<p class="p3">Would that give rise to sorrow, lamentation, pain, sadness, and distress for him?” </p>
<p class="p3"><span class="t1"> </span></p>
<p class="p3"><span class="t5">“No hetaṃ, bhante”. </span></p>
<p class="p3">“No, sir. </p>
<p class="p3"><span class="t1"> </span></p>
<p class="p3"><span class="t5">“Taṃ kissa hetu”? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">“Amu hi, bhante, puriso amussā itthiyā virāgo. </span></p>
<p class="p3">Because he no longer desires that woman.” </p>
<p class="p3"><span class="t1"> </span></p>
<p class="p3"><span class="t5">Tasmā taṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ na uppajjeyyuṃ sokaparidevadukkhadomanassūpāyāsā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Evameva kho, bhikkhave, bhikkhu na heva anaddhabhūtaṃ attānaṃ dukkhena addhabhāveti, dhammikañca sukhaṃ na pariccajati, tasmiñca sukhe anadhimucchito hoti. </span></p>
<p class="p3">“In the same way, a mendicant doesn’t bring suffering upon themselves; and they don’t give up legitimate pleasure, but they’re not besotted with that pleasure. </p>
<p class="p3"><span class="t1"> </span></p>
<p class="p3"><span class="t5">So evaṃ pajānāti: </span></p>
<p class="p3">They understand: </p>
<p class="p3"><span class="t1"> </span></p>
<p class="p3"><span class="t5">‘imassa kho me dukkhanidānassa saṅkhāraṃ padahato saṅkhārappadhānā virāgo hoti, imassa pana me dukkhanidānassa ajjhupekkhato upekkhaṃ bhāvayato virāgo hotī’ti. </span></p>
<p class="p3">‘When I actively strive I become dispassionate towards this source of suffering. But when I develop equanimity I become dispassionate towards this other source of suffering.’ </p>
<p class="p3"><span class="t1"> </span></p>
<p class="p3"><span class="t5">So yassa hi khvāssa dukkhanidānassa saṅkhāraṃ padahato saṅkhārappadhānā virāgo hoti, saṅkhāraṃ tattha padahati; </span></p>
<p class="p3">So they either actively strive or develop equanimity as appropriate. </p>
<p class="p3"><span class="t1"> </span></p>
<p class="p3"><span class="t5">yassa panassa dukkhanidānassa ajjhupekkhato upekkhaṃ bhāvayato virāgo hoti, upekkhaṃ tattha bhāveti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa tassa dukkhanidānassa saṅkhāraṃ padahato saṅkhārappadhānā virāgo hoti—</span></p>
<p class="p3">Through active striving they become dispassionate towards that specific source of suffering, </p>
<p class="p3"><span class="t1"> </span></p>
<p class="p3"><span class="t5">evampissa taṃ dukkhaṃ nijjiṇṇaṃ hoti. </span></p>
<p class="p3">and so that suffering is worn away. </p>
<p class="p3"><span class="t1"> </span></p>
<p class="p3"><span class="t5">Tassa tassa dukkhanidānassa ajjhupekkhato upekkhaṃ bhāvayato virāgo hoti—</span></p>
<p class="p3">Through developing equanimity they become dispassionate towards that other source of suffering, </p>
<p class="p3"><span class="t1"> </span></p>
<p class="p3"><span class="t5">evampissa taṃ dukkhaṃ nijjiṇṇaṃ hoti. </span></p>
<p class="p3">and so that suffering is worn away. </p>
<p class="p3"><span class="t1"> </span></p>
<p class="p3"><span class="t5">Evampi, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That’s how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, bhikkhu iti paṭisañcikkhati: </span></p>
<p class="p3">Furthermore, a mendicant reflects: </p>
<p class="p3"><span class="t1"> </span></p>
<p class="p3"><span class="t5">‘yathāsukhaṃ kho me viharato akusalā dhammā abhivaḍḍhanti, kusalā dhammā parihāyanti; </span></p>
<p class="p3">‘When I live as I please, unskillful qualities grow and skillful qualities decline. </p>
<p class="p3"><span class="t1"> </span></p>
<p class="p3"><span class="t5">dukkhāya pana me attānaṃ padahato akusalā dhammā parihāyanti, kusalā dhammā abhivaḍḍhanti. </span></p>
<p class="p3">But when I strive painfully, unskillful qualities decline and skillful qualities grow. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ dukkhāya attānaṃ padaheyyan’ti. </span></p>
<p class="p3">Why don’t I strive painfully?’ </p>
<p class="p3"><span class="t1"> </span></p>
<p class="p3"><span class="t5">So dukkhāya attānaṃ padahati. </span></p>
<p class="p3">So that’s what they do, </p>
<p class="p3"><span class="t1"> </span></p>
<p class="p3"><span class="t5">Tassa dukkhāya attānaṃ padahato akusalā dhammā parihāyanti kusalā dhammā abhivaḍḍhanti. </span></p>
<p class="p3">and as they do so unskillful qualities decline and skillful qualities grow. </p>
<p class="p3"><span class="t1"> </span></p>
<p class="p3"><span class="t5">So na aparena samayena dukkhāya attānaṃ padahati. </span></p>
<p class="p3">After some time, they no longer strive painfully. </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">Yassa hi so, bhikkhave, bhikkhu atthāya dukkhāya attānaṃ padaheyya svāssa attho abhinipphanno hoti. </span></p>
<p class="p3">Because they have accomplished the goal for which they strived painfully. </p>
<p class="p3"><span class="t1"> </span></p>
<p class="p3"><span class="t5">Tasmā na aparena samayena dukkhāya attānaṃ padahati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, usukāro tejanaṃ dvīsu alātesu ātāpeti paritāpeti ujuṃ karoti kammaniyaṃ. </span></p>
<p class="p3">Suppose an arrowsmith was heating an arrow shaft between two firebrands, making it straight and fit for use. </p>
<p class="p3"><span class="t1"> </span></p>
<p class="p3"><span class="t5">Yato kho, bhikkhave, usukārassa tejanaṃ dvīsu alātesu ātāpitaṃ hoti paritāpitaṃ ujuṃ kataṃ kammaniyaṃ, na so taṃ aparena samayena usukāro tejanaṃ dvīsu alātesu ātāpeti paritāpeti ujuṃ karoti kammaniyaṃ. </span></p>
<p class="p3">After it’s been made straight and fit for use, they’d no longer heat it to make it straight and fit for use. </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">Yassa hi so, bhikkhave, atthāya usukāro tejanaṃ dvīsu alātesu ātāpeyya paritāpeyya ujuṃ kareyya kammaniyaṃ svāssa attho abhinipphanno hoti. </span></p>
<p class="p3">Because they have accomplished the goal for which they heated it. </p>
<p class="p3"><span class="t1"> </span></p>
<p class="p3"><span class="t5">Tasmā na aparena samayena usukāro tejanaṃ dvīsu alātesu ātāpeti paritāpeti ujuṃ karoti kammaniyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evameva kho, bhikkhave, bhikkhu iti paṭisañcikkhati: </span></p>
<p class="p3">In the same way, a mendicant reflects: </p>
<p class="p3"><span class="t1"> </span></p>
<p class="p3"><span class="t5">‘yathāsukhaṃ kho me viharato akusalā dhammā abhivaḍḍhanti, kusalā dhammā parihāyanti; </span></p>
<p class="p3">‘When I live as I please, unskillful qualities grow and skillful qualities decline. </p>
<p class="p3"><span class="t1"> </span></p>
<p class="p3"><span class="t5">dukkhāya pana me attānaṃ padahato akusalā dhammā parihāyanti, kusalā dhammā abhivaḍḍhanti. </span></p>
<p class="p3">But when I strive painfully, unskillful qualities decline and skillful qualities grow. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ dukkhāya attānaṃ padaheyyan’ti. </span></p>
<p class="p3">Why don’t I strive painfully?’ … </p>
<p class="p3"><span class="t1"> </span></p>
<p class="p3"><span class="t5">So dukkhāya attānaṃ padahati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa dukkhāya attānaṃ padahato akusalā dhammā parihāyanti, kusalā dhammā abhivaḍḍhanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So na aparena samayena dukkhāya attānaṃ padahati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yassa hi so, bhikkhave, bhikkhu atthāya dukkhāya attānaṃ padaheyya svāssa attho abhinipphanno hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmā na aparena samayena dukkhāya attānaṃ padahati. </span></p>
<p class="p3">After some time, they no longer strive painfully. </p>
<p class="p3"><span class="t1"> </span></p>
<p class="p3"><span class="t5">Evampi, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That too is how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, idha tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. </span></p>
<p class="p3">Furthermore, a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed. </p>
<p class="p3"><span class="t1"> </span></p>
<p class="p3"><span class="t5">So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. </span></p>
<p class="p3">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others. </p>
<p class="p3"><span class="t1"> </span></p>
<p class="p3"><span class="t5">So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. </span></p>
<p class="p3">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </p>
<p class="p3"><span class="t1"> </span></p>
<p class="p3"><span class="t5">Taṃ dhammaṃ suṇāti gahapati vā gahapatiputto vā aññatarasmiṃ vā kule paccājāto. </span></p>
<p class="p3">A householder hears that teaching, or a householder’s child, or someone reborn in some clan. </p>
<p class="p3"><span class="t1"> </span></p>
<p class="p3"><span class="t5">So taṃ dhammaṃ sutvā tathāgate saddhaṃ paṭilabhati. </span></p>
<p class="p3">They gain faith in the Realized One, </p>
<p class="p3"><span class="t1"> </span></p>
<p class="p3"><span class="t5">So tena saddhāpaṭilābhena samannāgato iti paṭisañcikkhati: </span></p>
<p class="p3">and reflect: </p>
<p class="p3"><span class="t1"> </span></p>
<p class="p3"><span class="t5">‘sambādho gharāvāso rajāpatho, abbhokāso pabbajjā. </span></p>
<p class="p3">‘Living in a house is cramped and dirty, but the life of one gone forth is wide open. </p>
<p class="p3"><span class="t1"> </span></p>
<p class="p3"><span class="t5">Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. </span></p>
<p class="p3">It’s not easy for someone living at home to lead the spiritual life utterly full and pure, like a polished shell. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti. </span></p>
<p class="p3">Why don’t I shave off my hair and beard, dress in ocher robes, and go forth from the lay life to homelessness?’ </p>
<p class="p3"><span class="t1"> </span></p>
<p class="p3"><span class="t5">So aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya, appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati. </span></p>
<p class="p3">After some time they give up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati. </span></p>
<p class="p3">Once they’ve gone forth, they take up the training and livelihood of the mendicants. They give up killing living creatures, renouncing the rod and the sword. They’re scrupulous and kind, living full of compassion for all living beings. </p>
<p class="p3"><span class="t1"> </span></p>
<p class="p3"><span class="t5">Adinnādānaṃ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharati. </span></p>
<p class="p3">They give up stealing. They take only what’s given, and expect only what’s given. They keep themselves clean by not thieving. </p>
<p class="p3"><span class="t1"> </span></p>
<p class="p3"><span class="t5">Abrahmacariyaṃ pahāya brahmacārī hoti ārācārī virato methunā gāmadhammā. </span></p>
<p class="p3">They give up unchastity. They are celibate, set apart, avoiding the common practice of sex. </p>
<p class="p3"><span class="t1"> </span></p>
<p class="p3"><span class="t5">Musāvādaṃ pahāya musāvādā paṭivirato hoti saccavādī saccasandho theto paccayiko avisaṃvādako lokassa. </span></p>
<p class="p3">They give up lying. They speak the truth and stick to the truth. They’re honest and trustworthy, and don’t trick the world with their words. </p>
<p class="p3"><span class="t1"> </span></p>
<p class="p3"><span class="t5">Pisuṇaṃ vācaṃ pahāya pisuṇāya vācāya paṭivirato hoti; ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya—iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā hoti. </span></p>
<p class="p3">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony. </p>
<p class="p3"><span class="t1"> </span></p>
<p class="p3"><span class="t5">Pharusaṃ vācaṃ pahāya pharusāya vācāya paṭivirato hoti; yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti. </span></p>
<p class="p3">They give up harsh speech. They speak in a way that’s mellow, pleasing to the ear, lovely, going to the heart, polite, likable and agreeable to the people. </p>
<p class="p3"><span class="t1"> </span></p>
<p class="p3"><span class="t5">Samphappalāpaṃ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā kālena sāpadesaṃ pariyantavatiṃ atthasaṃhitaṃ. </span></p>
<p class="p3">They give up talking nonsense. Their words are timely, true, and meaningful, in line with the teaching and training. They say things at the right time which are valuable, reasonable, succinct, and beneficial. </p>
<p class="p3"><span class="t1"> </span></p>
<p class="p3"><span class="t5">So bījagāmabhūtagāmasamārambhā paṭivirato hoti. </span></p>
<p class="p3">They avoid injuring plants and seeds. </p>
<p class="p3"><span class="t1"> </span></p>
<p class="p3"><span class="t5">Ekabhattiko hoti rattūparato virato vikālabhojanā. </span></p>
<p class="p3">They eat in one part of the day, abstaining from eating at night and food at the wrong time. </p>
<p class="p3"><span class="t1"> </span></p>
<p class="p3"><span class="t5">Naccagītavāditavisūkadassanā paṭivirato hoti. </span></p>
<p class="p3">They avoid dancing, singing, music, and seeing shows. </p>
<p class="p3"><span class="t1"> </span></p>
<p class="p3"><span class="t5">Mālāgandhavilepanadhāraṇamaṇḍanavibhūsanaṭṭhānā paṭivirato hoti. </span></p>
<p class="p3">They avoid beautifying and adorning themselves with garlands, perfumes, and makeup. </p>
<p class="p3"><span class="t1"> </span></p>
<p class="p3"><span class="t5">Uccāsayanamahāsayanā paṭivirato hoti. </span></p>
<p class="p3">They avoid high and luxurious beds. </p>
<p class="p3"><span class="t1"> </span></p>
<p class="p3"><span class="t5">Jātarūparajatapaṭiggahaṇā paṭivirato hoti. </span></p>
<p class="p3">They avoid receiving gold and money, </p>
<p class="p3"><span class="t1"> </span></p>
<p class="p3"><span class="t5">Āmakadhaññapaṭiggahaṇā paṭivirato hoti. </span></p>
<p class="p3">raw grains, </p>
<p class="p3"><span class="t1"> </span></p>
<p class="p3"><span class="t5">Āmakamaṃsapaṭiggahaṇā paṭivirato hoti. </span></p>
<p class="p3">raw meat, </p>
<p class="p3"><span class="t1"> </span></p>
<p class="p3"><span class="t5">Itthikumārikapaṭiggahaṇā paṭivirato hoti. </span></p>
<p class="p3">women and girls, </p>
<p class="p3"><span class="t1"> </span></p>
<p class="p3"><span class="t5">Dāsidāsapaṭiggahaṇā paṭivirato hoti. </span></p>
<p class="p3">male and female bondservants, </p>
<p class="p3"><span class="t1"> </span></p>
<p class="p3"><span class="t5">Ajeḷakapaṭiggahaṇā paṭivirato hoti. </span></p>
<p class="p3">goats and sheep, </p>
<p class="p3"><span class="t1"> </span></p>
<p class="p3"><span class="t5">Kukkuṭasūkarapaṭiggahaṇā paṭivirato hoti. </span></p>
<p class="p3">chickens and pigs, </p>
<p class="p3"><span class="t1"> </span></p>
<p class="p3"><span class="t5">Hatthigavassavaḷavapaṭiggahaṇā paṭivirato hoti. </span></p>
<p class="p3">elephants, cows, horses, and mares, </p>
<p class="p3"><span class="t1"> </span></p>
<p class="p3"><span class="t5">Khettavatthupaṭiggahaṇā paṭivirato hoti. </span></p>
<p class="p3">and fields and land. </p>
<p class="p3"><span class="t1"> </span></p>
<p class="p3"><span class="t5">Dūteyyapahiṇagamanānuyogā paṭivirato hoti. </span></p>
<p class="p3">They avoid running errands and messages; </p>
<p class="p3"><span class="t1"> </span></p>
<p class="p3"><span class="t5">Kayavikkayā paṭivirato hoti. </span></p>
<p class="p3">buying and selling; </p>
<p class="p3"><span class="t1"> </span></p>
<p class="p3"><span class="t5">Tulākūṭakaṃsakūṭamānakūṭā paṭivirato hoti. </span></p>
<p class="p3">falsifying weights, metals, or measures; </p>
<p class="p3"><span class="t1"> </span></p>
<p class="p3"><span class="t5">Ukkoṭanavañcananikatisāciyogā paṭivirato hoti. </span></p>
<p class="p3">bribery, fraud, cheating, and duplicity; </p>
<p class="p3"><span class="t1"> </span></p>
<p class="p3"><span class="t5">Chedanavadhabandhanaviparāmosaālopasahasākārā paṭivirato hoti. </span></p>
<p class="p3">mutilation, murder, abduction, banditry, plunder, and violence. </p>
<p class="p3"><span class="t1"> </span></p>
<p class="p3"><span class="t5">So santuṭṭho hoti kāyaparihārikena cīvarena, kucchiparihārikena piṇḍapātena. So yena yeneva pakkamati samādāyeva pakkamati. </span></p>
<p class="p3">They’re content with robes to look after the body and alms-food to look after the belly. Wherever they go, they set out taking only these things. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma pakkhī sakuṇo yena yeneva ḍeti sapattabhārova ḍeti; </span></p>
<p class="p3">They’re like a bird: wherever it flies, wings are its only burden. </p>
<p class="p3"><span class="t1"> </span></p>
<p class="p3"><span class="t5">evameva bhikkhu santuṭṭho hoti kāyaparihārikena cīvarena, kucchiparihārikena piṇḍapātena; so yena yeneva pakkamati samādāyeva pakkamati. </span></p>
<p class="p3">In the same way, a mendicant is content with robes to look after the body and alms-food to look after the belly. Wherever they go, they set out taking only these things. </p>
<p class="p3"><span class="t1"> </span></p>
<p class="p3"><span class="t5">So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedeti. </span></p>
<p class="p3">When they have this entire spectrum of noble ethics, they experience a blameless happiness inside themselves. </p>
<p class="p3"><span class="t1"> </span></p>
<p class="p3"><span class="t5">So cakkhunā rūpaṃ disvā na nimittaggāhī hoti nānubyañjanaggāhī. </span></p>
<p class="p3">When they see a sight with their eyes, they don’t get caught up in the features and details. </p>
<p class="p3"><span class="t1"> </span></p>
<p class="p3"><span class="t5">Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. </span></p>
<p class="p3">If the faculty of sight were left unrestrained, bad unskillful qualities of desire and aversion would become overwhelming. For this reason, they practice restraint, protecting the faculty of sight, and achieving its restraint. </p>
<p class="p3"><span class="t1"> </span></p>
<p class="p3"><span class="t5">Sotena saddaṃ sutvā … pe … </span></p>
<p class="p3">When they hear a sound with their ears … </p>
<p class="p3"><span class="t1"> </span></p>
<p class="p3"><span class="t5">ghānena gandhaṃ ghāyitvā … pe … </span></p>
<p class="p3">When they smell an odor with their nose … </p>
<p class="p3"><span class="t1"> </span></p>
<p class="p3"><span class="t5">jivhāya rasaṃ sāyitvā … pe … </span></p>
<p class="p3">When they taste a flavor with their tongue … </p>
<p class="p3"><span class="t1"> </span></p>
<p class="p3"><span class="t5">kāyena phoṭṭhabbaṃ phusitvā … pe … </span></p>
<p class="p3">When they feel a touch with their body … </p>
<p class="p3"><span class="t1"> </span></p>
<p class="p3"><span class="t5">manasā dhammaṃ viññāya na nimittaggāhī hoti nānubyañjanaggāhī. </span></p>
<p class="p3">When they know a thought with their mind, they don’t get caught up in the features and details. </p>
<p class="p3"><span class="t1"> </span></p>
<p class="p3"><span class="t5">Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. </span></p>
<p class="p3">If the faculty of mind were left unrestrained, bad unskillful qualities of desire and aversion would become overwhelming. For this reason, they practice restraint, protecting the faculty of mind, and achieving its restraint. </p>
<p class="p3"><span class="t1"> </span></p>
<p class="p3"><span class="t5">So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedeti. </span></p>
<p class="p3">When they have this noble sense restraint, they experience an unsullied bliss inside themselves. </p>
<p class="p3"><span class="t1"> </span></p>
<p class="p3"><span class="t5">So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. </span></p>
<p class="p3">They act with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent. </p>
<p class="p3"><span class="t1"> </span></p>
<p class="p3"><span class="t5">So iminā ca ariyena sīlakkhandhena samannāgato, imāya ca ariyāya santuṭṭhiyā samannāgato, iminā ca ariyena indriyasaṃvarena samannāgato, iminā ca ariyena satisampajaññena samannāgato </span></p>
<p class="p3">When they have this noble spectrum of ethics, this noble sense restraint, and this noble mindfulness and situational awareness, </p>
<p class="p3"><span class="t1"> </span></p>
<p class="p3"><span class="t5">vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. </span></p>
<p class="p3">they frequent a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </p>
<p class="p3"><span class="t1"> </span></p>
<p class="p3"><span class="t5">So pacchābhattaṃ piṇḍapātapaṭikkanto nisīdati pallaṅkaṃ ābhujitvā, ujuṃ kāyaṃ paṇidhāya, parimukhaṃ satiṃ upaṭṭhapetvā. </span></p>
<p class="p3">After the meal, they return from alms-round, sit down cross-legged with their body straight, and establish mindfulness right there. </p>
<p class="p3"><span class="t1"> </span></p>
<p class="p3"><span class="t5">So abhijjhaṃ loke pahāya vigatābhijjhena cetasā viharati, abhijjhāya cittaṃ parisodheti. </span></p>
<p class="p3">Giving up desire for the world, they meditate with a heart rid of desire, cleansing the mind of desire. </p>
<p class="p3"><span class="t1"> </span></p>
<p class="p3"><span class="t5">Byāpādapadosaṃ pahāya abyāpannacitto viharati sabbapāṇabhūtahitānukampī, byāpādapadosā cittaṃ parisodheti. </span></p>
<p class="p3">Giving up ill will and malevolence, they meditate with a mind rid of ill will, full of compassion for all living beings, cleansing the mind of ill will. </p>
<p class="p3"><span class="t1"> </span></p>
<p class="p3"><span class="t5">Thinamiddhaṃ pahāya vigatathinamiddho viharati ālokasaññī sato sampajāno, thinamiddhā cittaṃ parisodheti. </span></p>
<p class="p3">Giving up dullness and drowsiness, they meditate with a mind rid of dullness and drowsiness, perceiving light, mindful and aware, cleansing the mind of dullness and drowsiness. </p>
<p class="p3"><span class="t1"> </span></p>
<p class="p3"><span class="t5">Uddhaccakukkuccaṃ pahāya anuddhato viharati ajjhattaṃ vūpasantacitto, uddhaccakukkuccā cittaṃ parisodheti. </span></p>
<p class="p3">Giving up restlessness and remorse, they meditate without restlessness, their mind peaceful inside, cleansing the mind of restlessness and remorse. </p>
<p class="p3"><span class="t1"> </span></p>
<p class="p3"><span class="t5">Vicikicchaṃ pahāya tiṇṇavicikiccho viharati akathaṃkathī kusalesu dhammesu, vicikicchāya cittaṃ parisodheti. </span></p>
<p class="p3">Giving up doubt, they meditate having gone beyond doubt, not undecided about skillful qualities, cleansing the mind of doubt. </p>
<p class="p3"><span class="t1"> </span></p>
<p class="p3"><span class="t5">So ime pañca nīvaraṇe pahāya cetaso upakkilese paññāya dubbalīkaraṇe </span></p>
<p class="p3">They give up these five hindrances, corruptions of the heart that weaken wisdom. </p>
<p class="p3"><span class="t1"> </span></p>
<p class="p3"><span class="t5">vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. </span></p>
<p class="p3">Then, quite secluded from sensual pleasures, secluded from unskillful qualities, they enter and remain in the first absorption, which has the rapture and bliss born of seclusion, while placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Evampi, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That too is how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. </span></p>
<p class="p3">Furthermore, as the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Evampi, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That too is how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, bhikkhu pītiyā ca virāgā upekkhako ca viharati sato ca sampajāno, sukhañca kāyena paṭisaṃvedeti. Yaṃ taṃ ariyā ācikkhanti: ‘upekkhako satimā sukhavihārī’ti tatiyaṃ jhānaṃ upasampajja viharati. </span></p>
<p class="p3">Furthermore, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </p>
<p class="p3"><span class="t1"> </span></p>
<p class="p3"><span class="t5">Evampi, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That too is how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, bhikkhu sukhassa ca pahānā dukkhassa ca pahānā, pubbeva somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. </span></p>
<p class="p3">Furthermore, giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </p>
<p class="p3"><span class="t1"> </span></p>
<p class="p3"><span class="t5">Evampi, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That too is how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmeti. </span></p>
<p class="p3">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward recollection of past lives. </p>
<p class="p3"><span class="t1"> </span></p>
<p class="p3"><span class="t5">So anekavihitaṃ pubbenivāsaṃ anussarati, seyyathidaṃ—ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe: ‘amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti. Iti sākāraṃ sauddesaṃ anekavihitaṃ pubbenivāsaṃ anussarati. </span></p>
<p class="p3">They recollect many kinds of past lives, that is, one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details. </p>
<p class="p3"><span class="t1"> </span></p>
<p class="p3"><span class="t5">Evampi, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That too is how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmeti. </span></p>
<p class="p3">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the death and rebirth of sentient beings. </p>
<p class="p3"><span class="t1"> </span></p>
<p class="p3"><span class="t5">So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti. </span></p>
<p class="p3">With clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understood how sentient beings are reborn according to their deeds: ‘These dear beings did bad things by way of body, speech, and mind. They spoke ill of the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never spoke ill of the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. </p>
<p class="p3"><span class="t1"> </span></p>
<p class="p3"><span class="t5">Evampi, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That too is how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmeti. </span></p>
<p class="p3">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the ending of defilements. </p>
<p class="p3"><span class="t1"> </span></p>
<p class="p3"><span class="t5">So ‘idaṃ dukkhan’ti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti yathābhūtaṃ pajānāti, ‘ayaṃ dukkhanirodhagāminī paṭipadā’ti yathābhūtaṃ pajānāti; </span></p>
<p class="p3">They truly understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </p>
<p class="p3"><span class="t1"> </span></p>
<p class="p3"><span class="t5">‘ime āsavā’ti yathābhūtaṃ pajānāti, ‘ayaṃ āsavasamudayo’ti yathābhūtaṃ pajānāti, ‘ayaṃ āsavanirodho’ti yathābhūtaṃ pajānāti, ‘ayaṃ āsavanirodhagāminī paṭipadā’ti yathābhūtaṃ pajānāti. </span></p>
<p class="p3">They truly understand: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’. </p>
<p class="p3"><span class="t1"> </span></p>
<p class="p3"><span class="t5">Tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati. </span></p>
<p class="p3">Knowing and seeing like this, their mind is freed from the defilements of sensuality, desire to be reborn, and ignorance. </p>
<p class="p3"><span class="t1"> </span></p>
<p class="p3"><span class="t5">Vimuttasmiṃ vimuttamiti ñāṇaṃ hoti. </span></p>
<p class="p3">When they’re freed, they know they’re freed. </p>
<p class="p3"><span class="t1"> </span></p>
<p class="p3"><span class="t5">‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti. </span></p>
<p class="p3">They understand: ‘Rebirth is ended, the spiritual journey has been completed, what had to be done has been done, there is no return to any state of existence.’ </p>
<p class="p3"><span class="t1"> </span></p>
<p class="p3"><span class="t5">Evampi kho, bhikkhave, saphalo upakkamo hoti, saphalaṃ padhānaṃ. </span></p>
<p class="p3">That too is how exertion and striving is fruitful. </p>
<p class="p3"><span class="t1"> </span></p>
<p class="p3"><span class="t5">Evaṃvādī, bhikkhave, tathāgatā. </span></p>
<p class="p3">Such is the doctrine of the Realized One. </p>
<p class="p3"><span class="t1"> </span></p>
<p class="p3"><span class="t5">Evaṃvādīnaṃ, bhikkhave, tathāgatānaṃ dasa sahadhammikā pāsaṃsaṭṭhānā āgacchanti. </span></p>
<p class="p3">Saying this, the Realized One deserves praise on ten legitimate grounds. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā pubbekatahetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of past deeds, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, tathāgato pubbe sukatakammakārī yaṃ etarahi evarūpā anāsavā sukhā vedanā vedeti. </span></p>
<p class="p3">clearly the Realized One has done good deeds in the past, since he now experiences such undefiled pleasure. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā issaranimmānahetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of the Lord God’s creation, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, tathāgato bhaddakena issarena nimmito yaṃ etarahi evarūpā anāsavā sukhā vedanā vedeti. </span></p>
<p class="p3">clearly the Realized One was created by a good God, since he now experiences such undefiled pleasure. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā saṅgatibhāvahetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of circumstance and nature, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, tathāgato kalyāṇasaṅgatiko yaṃ etarahi evarūpā anāsavā sukhā vedanā vedeti. </span></p>
<p class="p3">clearly the Realized One arises from good circumstances, since he now experiences such undefiled pleasure. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā abhijātihetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of the class of rebirth, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, tathāgato kalyāṇābhijātiko yaṃ etarahi evarūpā anāsavā sukhā vedanā vedeti. </span></p>
<p class="p3">clearly the Realized One was reborn in a good class, since he now experiences such undefiled pleasure. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti; </span></p>
<p class="p3">If sentient beings experience pleasure and pain because of exertion in the present, </p>
<p class="p3"><span class="t1"> </span></p>
<p class="p3"><span class="t5">addhā, bhikkhave, tathāgato kalyāṇadiṭṭhadhammūpakkamo yaṃ etarahi evarūpā anāsavā sukhā vedanā vedeti. </span></p>
<p class="p3">clearly the Realized One exerts himself well in the present, since he now experiences such undefiled pleasure. </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā pubbekatahetu sukhadukkhaṃ paṭisaṃvedenti, pāsaṃso tathāgato; </span></p>
<p class="p3">The Realized One deserves praise whether or not sentient beings experience pleasure and pain because of past deeds, </p>
<p class="p3"><span class="t1"> </span></p>
<p class="p3"><span class="t5">no ce sattā pubbekatahetu sukhadukkhaṃ paṭisaṃvedenti, pāsaṃso tathāgato. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā issaranimmānahetu sukhadukkhaṃ paṭisaṃvedenti, pāsaṃso tathāgato; </span></p>
<p class="p3">or the Lord God’s creation, </p>
<p class="p3"><span class="t1"> </span></p>
<p class="p3"><span class="t5">no ce sattā issaranimmānahetu sukhadukkhaṃ paṭisaṃvedenti, pāsaṃso tathāgato. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā saṅgatibhāvahetu sukhadukkhaṃ paṭisaṃvedenti, pāsaṃso tathāgato; </span></p>
<p class="p3">or circumstance and nature, </p>
<p class="p3"><span class="t1"> </span></p>
<p class="p3"><span class="t5">no ce sattā saṅgatibhāvahetu sukhadukkhaṃ paṭisaṃvedenti, pāsaṃso tathāgato. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā abhijātihetu sukhadukkhaṃ paṭisaṃvedenti, pāsaṃso tathāgato; </span></p>
<p class="p3">or class of rebirth, </p>
<p class="p3"><span class="t1"> </span></p>
<p class="p3"><span class="t5">no ce sattā abhijātihetu sukhadukkhaṃ paṭisaṃvedenti, pāsaṃso tathāgato. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti, pāsaṃso tathāgato; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">no ce sattā diṭṭhadhammūpakkamahetu sukhadukkhaṃ paṭisaṃvedenti, pāsaṃso tathāgato. </span></p>
<p class="p3">or exertion in the present. </p>
<p class="p3"><span class="t1"> </span></p>
<p class="p3"><span class="t5">Evaṃvādī, bhikkhave, tathāgatā. </span></p>
<p class="p3">Such is the doctrine of the Realized One. </p>
<p class="p3"><span class="t1"> </span></p>
<p class="p3"><span class="t5">Evaṃvādīnaṃ, bhikkhave, tathāgatānaṃ ime dasa sahadhammikā pāsaṃsaṭṭhānā āgacchantī”ti. </span></p>
<p class="p3">Saying this, the Realized One deserves praise on these ten legitimate grounds.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamanā te bhikkhū bhagavato bhāsitaṃ abhinandunti. </span></p>
<p class="p3">Satisfied, the mendicants were happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Devadahasuttaṃ niṭṭhitaṃ paṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
