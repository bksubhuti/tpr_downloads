<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>2.011-20-11  - 11 </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">2.011-20. 11  - 11 </span></h3>
<p class="p3"><span class="t4">2. Adhikaraṇavagga  - 2. Issues </span></p>
<p class="p3"><span class="t1"> </span></p>
<p class="p3"><span class="t5">“Dvemāni, bhikkhave, balāni. </span></p>
<p class="p3">“There are, mendicants, these two powers. </p>
<p class="p3"><span class="t1"> </span></p>
<p class="p3"><span class="t5">Katamāni dve? </span></p>
<p class="p3">What two? </p>
<p class="p3"><span class="t1"> </span></p>
<p class="p3"><span class="t5">Paṭisaṅkhānabalañca bhāvanābalañca. </span></p>
<p class="p3">The power of reflection and the power of development. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, paṭisaṅkhānabalaṃ? </span></p>
<p class="p3">And what, mendicants, is the power of reflection? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco iti paṭisañcikkhati: </span></p>
<p class="p3">It’s when someone reflects: </p>
<p class="p3"><span class="t1"> </span></p>
<p class="p3"><span class="t5">‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa pāpako vipāko diṭṭhe ceva dhamme abhisamparāyañca, manoduccaritassa pāpako vipāko diṭṭhe ceva dhamme abhisamparāyañcā’ti. </span></p>
<p class="p3">‘Bad conduct of body, speech, or mind has a bad, painful result in both this life and the next.’ </p>
<p class="p3"><span class="t1"> </span></p>
<p class="p3"><span class="t5">So iti paṭisaṅkhāya kāyaduccaritaṃ pahāya kāyasucaritaṃ bhāveti, vacīduccaritaṃ pahāya vacīsucaritaṃ bhāveti, manoduccaritaṃ pahāya manosucaritaṃ bhāveti, suddhaṃ attānaṃ pariharati. </span></p>
<p class="p3">Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, paṭisaṅkhānabalaṃ. </span></p>
<p class="p3">This is called the power of reflection. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, bhāvanābalaṃ. </span></p>
<p class="p3">And what, mendicants, is the power of development? </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, yamidaṃ bhāvanābalaṃ sekhānametaṃ balaṃ. </span></p>
<p class="p3">In this context, the power of development is the power of the trainees. </p>
<p class="p3"><span class="t1"> </span></p>
<p class="p3"><span class="t5">Sekhañhi so, bhikkhave, balaṃ āgamma rāgaṃ pajahati, dosaṃ pajahati, mohaṃ pajahati. </span></p>
<p class="p3">For when you rely on the power of a trainee, you give up greed, hate, and delusion. </p>
<p class="p3"><span class="t1"> </span></p>
<p class="p3"><span class="t5">Rāgaṃ pahāya, dosaṃ pahāya, mohaṃ pahāya yaṃ akusalaṃ na taṃ karoti, yaṃ pāpaṃ na taṃ sevati. </span></p>
<p class="p3">Then you don’t do anything unskillful, or practice anything bad. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, bhāvanābalaṃ. </span></p>
<p class="p3">This is called the power of development. </p>
<p class="p3"><span class="t1"> </span></p>
<p class="p3"><span class="t5">Imāni kho, bhikkhave, dve balānī”ti. </span></p>
<p class="p3">These are the two powers.” </p>
<p class="p3"><span class="t1"> </span></p>
<p class="p3"><span class="t5">12 </span></p>
<p class="p3">12 </p>
<p class="p3"><span class="t1"> </span></p>
<p class="p3"><span class="t5">“Dvemāni, bhikkhave, balāni. </span></p>
<p class="p3">“There are, mendicants, these two powers. </p>
<p class="p3"><span class="t1"> </span></p>
<p class="p3"><span class="t5">Katamāni dve? </span></p>
<p class="p3">What two? </p>
<p class="p3"><span class="t1"> </span></p>
<p class="p3"><span class="t5">Paṭisaṅkhānabalañca bhāvanābalañca. </span></p>
<p class="p3">The power of reflection and the power of development. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, paṭisaṅkhānabalaṃ? </span></p>
<p class="p3">And what, mendicants, is the power of reflection? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco iti paṭisañcikkhati: </span></p>
<p class="p3">It’s when someone reflects: </p>
<p class="p3"><span class="t1"> </span></p>
<p class="p3"><span class="t5">‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa pāpako vipāko diṭṭhe ceva dhamme abhisamparāyañca, manoduccaritassa pāpako vipāko diṭṭhe ceva dhamme abhisamparāyañcā’ti. </span></p>
<p class="p3">‘Bad conduct of body, speech, or mind has a bad, painful result in both this life and the next.’ </p>
<p class="p3"><span class="t1"> </span></p>
<p class="p3"><span class="t5">So iti paṭisaṅkhāya kāyaduccaritaṃ pahāya kāyasucaritaṃ bhāveti, vacīduccaritaṃ pahāya vacīsucaritaṃ bhāveti, manoduccaritaṃ pahāya manosucaritaṃ bhāveti, suddhaṃ attānaṃ pariharati. </span></p>
<p class="p3">Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, paṭisaṅkhānabalaṃ. </span></p>
<p class="p3">This is called the power of reflection. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, bhāvanābalaṃ? </span></p>
<p class="p3">And what, mendicants, is the power of development? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vosaggapariṇāmiṃ, dhammavicayasambojjhaṅgaṃ bhāveti … vīriyasambojjhaṅgaṃ bhāveti … pītisambojjhaṅgaṃ bhāveti … passaddhisambojjhaṅgaṃ bhāveti … samādhisambojjhaṅgaṃ bhāveti … upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vosaggapariṇāmiṃ. </span></p>
<p class="p3">It’s when a mendicant develops the awakening factors of mindfulness, investigation of principles, energy, rapture, tranquility, immersion, and equanimity, which rely on seclusion, fading away, and cessation, and ripen as letting go. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, bhāvanābalaṃ. </span></p>
<p class="p3">This is called the power of development. </p>
<p class="p3"><span class="t1"> </span></p>
<p class="p3"><span class="t5">Imāni kho, bhikkhave, dve balānī”ti. </span></p>
<p class="p3">These are the two powers.” </p>
<p class="p3"><span class="t1"> </span></p>
<p class="p3"><span class="t5">13 </span></p>
<p class="p3">13 </p>
<p class="p3"><span class="t1"> </span></p>
<p class="p3"><span class="t5">“Dvemāni, bhikkhave, balāni. </span></p>
<p class="p3">“There are, mendicants, these two powers. </p>
<p class="p3"><span class="t1"> </span></p>
<p class="p3"><span class="t5">Katamāni dve? </span></p>
<p class="p3">What two? </p>
<p class="p3"><span class="t1"> </span></p>
<p class="p3"><span class="t5">Paṭisaṅkhānabalañca bhāvanābalañca. </span></p>
<p class="p3">The power of reflection and the power of development. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, paṭisaṅkhānabalaṃ? </span></p>
<p class="p3">And what, mendicants, is the power of reflection? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco iti paṭisañcikkhati: </span></p>
<p class="p3">It’s when someone reflects: </p>
<p class="p3"><span class="t1"> </span></p>
<p class="p3"><span class="t5">‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa kho pāpako vipāko diṭṭhe ceva dhamme abhisamparāyañca, manoduccaritassa kho pāpako vipāko diṭṭhe ceva dhamme abhisamparāyañcā’ti. </span></p>
<p class="p3">‘Bad conduct of body, speech, or mind has a bad, painful result in both this life and the next.’ </p>
<p class="p3"><span class="t1"> </span></p>
<p class="p3"><span class="t5">So iti paṭisaṅkhāya kāyaduccaritaṃ pahāya kāyasucaritaṃ bhāveti, vacīduccaritaṃ pahāya vacīsucaritaṃ bhāveti, manoduccaritaṃ pahāya manosucaritaṃ bhāveti, suddhaṃ attānaṃ pariharati. </span></p>
<p class="p3">Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, paṭisaṅkhānabalaṃ. </span></p>
<p class="p3">This is called the power of reflection. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, bhāvanābalaṃ? </span></p>
<p class="p3">And what, mendicants, is the power of development? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu vivicceva kāmehi, vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. </span></p>
<p class="p3">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. </span></p>
<p class="p3">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Pītiyā ca virāgā upekkhako ca viharati sato ca sampajāno, sukhañca kāyena paṭisaṃvedeti, yaṃ taṃ ariyā ācikkhanti: ‘upekkhako satimā sukhavihārī’ti tatiyaṃ jhānaṃ upasampajja viharati. </span></p>
<p class="p3">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </p>
<p class="p3"><span class="t1"> </span></p>
<p class="p3"><span class="t5">Sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. </span></p>
<p class="p3">Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, bhāvanābalaṃ. </span></p>
<p class="p3">This is called the power of development. </p>
<p class="p3"><span class="t1"> </span></p>
<p class="p3"><span class="t5">Imāni kho, bhikkhave, dve balānī”ti. </span></p>
<p class="p3">These are the two powers.” </p>
<p class="p3"><span class="t1"> </span></p>
<p class="p3"><span class="t5">14 </span></p>
<p class="p3">14 </p>
<p class="p3"><span class="t1"> </span></p>
<p class="p3"><span class="t5">“Dvemā, bhikkhave, tathāgatassa dhammadesanā. </span></p>
<p class="p3">“There are, mendicants, these two ways of teaching the Dhamma. </p>
<p class="p3"><span class="t1"> </span></p>
<p class="p3"><span class="t5">Katamā dve? </span></p>
<p class="p3">What two? </p>
<p class="p3"><span class="t1"> </span></p>
<p class="p3"><span class="t5">Saṅkhittena ca vitthārena ca. </span></p>
<p class="p3">In brief and in detail. </p>
<p class="p3"><span class="t1"> </span></p>
<p class="p3"><span class="t5">Imā kho, bhikkhave, dve tathāgatassa dhammadesanā”ti. </span></p>
<p class="p3">These are two ways of teaching the Dhamma.” </p>
<p class="p3"><span class="t1"> </span></p>
<p class="p3"><span class="t5">15 </span></p>
<p class="p3">15 </p>
<p class="p3"><span class="t1"> </span></p>
<p class="p3"><span class="t5">“Yasmiṃ, bhikkhave, adhikaraṇe āpanno ca bhikkhu codako ca bhikkhu na sādhukaṃ attanāva attānaṃ paccavekkhati tasmetaṃ, bhikkhave, adhikaraṇe pāṭikaṅkhaṃ: </span></p>
<p class="p3">“Mendicants, in a disciplinary issue, if neither the offending mendicant nor the accusing mendicant carefully checks themselves, you can expect that issue </p>
<p class="p3"><span class="t1"> </span></p>
<p class="p3"><span class="t5">‘dīghattāya kharattāya vāḷattāya saṃvattissati, bhikkhū ca na phāsuṃ viharissantī’ti. </span></p>
<p class="p3">will lead to lasting acrimony and enmity, and the mendicants won’t live comfortably. </p>
<p class="p3"><span class="t1"> </span></p>
<p class="p3"><span class="t5">Yasmiñca kho, bhikkhave, adhikaraṇe āpanno ca bhikkhu codako ca bhikkhu sādhukaṃ attanāva attānaṃ paccavekkhati tasmetaṃ, bhikkhave, adhikaraṇe pāṭikaṅkhaṃ: </span></p>
<p class="p3">But in a disciplinary issue, if both the offending mendicant and the accusing mendicant carefully check themselves, you can expect that issue </p>
<p class="p3"><span class="t1"> </span></p>
<p class="p3"><span class="t5">‘na dīghattāya kharattāya vāḷattāya saṃvattissati, bhikkhū ca phāsuṃ viharissantī’ti. </span></p>
<p class="p3">won’t lead to lasting acrimony and enmity, and the mendicants will live comfortably. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, āpanno bhikkhu sādhukaṃ attanāva attānaṃ paccavekkhati? </span></p>
<p class="p3">And how, mendicants, does an offending mendicant carefully check themselves? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, āpanno bhikkhu iti paṭisañcikkhati: </span></p>
<p class="p3">An offending mendicant reflects: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho akusalaṃ āpanno kañcideva desaṃ kāyena. </span></p>
<p class="p3">‘I have committed a certain unskillful offense with the body. </p>
<p class="p3"><span class="t1"> </span></p>
<p class="p3"><span class="t5">Maṃ so bhikkhu addasa akusalaṃ āpajjamānaṃ kañcideva desaṃ kāyena. </span></p>
<p class="p3">That mendicant saw me do this. </p>
<p class="p3"><span class="t1"> </span></p>
<p class="p3"><span class="t5">No ce ahaṃ akusalaṃ āpajjeyyaṃ kañcideva desaṃ kāyena, na maṃ so bhikkhu passeyya akusalaṃ āpajjamānaṃ kañcideva desaṃ kāyena. </span></p>
<p class="p3">If I hadn’t committed that offense, they wouldn’t have seen me. </p>
<p class="p3"><span class="t1"> </span></p>
<p class="p3"><span class="t5">Yasmā ca kho, ahaṃ akusalaṃ āpanno kañcideva desaṃ kāyena, tasmā maṃ so bhikkhu addasa akusalaṃ āpajjamānaṃ kañcideva desaṃ kāyena. </span></p>
<p class="p3">But since I did commit that offense, they did see me. </p>
<p class="p3"><span class="t1"> </span></p>
<p class="p3"><span class="t5">Disvā ca pana maṃ so bhikkhu akusalaṃ āpajjamānaṃ kañcideva desaṃ kāyena anattamano ahosi. </span></p>
<p class="p3">When they saw me, they were upset, </p>
<p class="p3"><span class="t1"> </span></p>
<p class="p3"><span class="t5">Anattamano samāno anattamanavacanaṃ maṃ so bhikkhu avaca. </span></p>
<p class="p3">and they voiced their unhappiness to me. </p>
<p class="p3"><span class="t1"> </span></p>
<p class="p3"><span class="t5">Anattamanavacanāhaṃ tena bhikkhunā vutto samāno anattamano ahosiṃ. </span></p>
<p class="p3">Then I also got upset, </p>
<p class="p3"><span class="t1"> </span></p>
<p class="p3"><span class="t5">Anattamano samāno paresaṃ ārocesiṃ. </span></p>
<p class="p3">so I told others. </p>
<p class="p3"><span class="t1"> </span></p>
<p class="p3"><span class="t5">Iti mameva tattha accayo accagamā suṅkadāyakaṃva bhaṇḍasmin’ti. </span></p>
<p class="p3">So the mistake is mine alone, like someone who owes customs duty on their goods.’ </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, āpanno bhikkhu sādhukaṃ attanāva attānaṃ paccavekkhati. </span></p>
<p class="p3">That’s how, mendicants, an offending mendicant carefully checks themselves. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, codako bhikkhu sādhukaṃ attanāva attānaṃ paccavekkhati? </span></p>
<p class="p3">And how, mendicants, does an accusing mendicant carefully check themselves? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, codako bhikkhu iti paṭisañcikkhati: </span></p>
<p class="p3">An accusing mendicant reflects: </p>
<p class="p3"><span class="t1"> </span></p>
<p class="p3"><span class="t5">‘ayaṃ kho bhikkhu akusalaṃ āpanno kañcideva desaṃ kāyena. </span></p>
<p class="p3">‘This mendicant has committed a certain unskillful offense with the body. </p>
<p class="p3"><span class="t1"> </span></p>
<p class="p3"><span class="t5">Ahaṃ imaṃ bhikkhuṃ addasaṃ akusalaṃ āpajjamānaṃ kañcideva desaṃ kāyena. </span></p>
<p class="p3">I saw them do that. </p>
<p class="p3"><span class="t1"> </span></p>
<p class="p3"><span class="t5">No ce ayaṃ bhikkhu akusalaṃ āpajjeyya kañcideva desaṃ kāyena, nāhaṃ imaṃ bhikkhuṃ passeyyaṃ akusalaṃ āpajjamānaṃ kañcideva desaṃ kāyena. </span></p>
<p class="p3">If they hadn’t committed that offense, I wouldn’t have seen them. </p>
<p class="p3"><span class="t1"> </span></p>
<p class="p3"><span class="t5">Yasmā ca kho, ayaṃ bhikkhu akusalaṃ āpanno kañcideva desaṃ kāyena, tasmā ahaṃ imaṃ bhikkhuṃ addasaṃ akusalaṃ āpajjamānaṃ kañcideva desaṃ kāyena. </span></p>
<p class="p3">But since they did commit that offense, I did see them. </p>
<p class="p3"><span class="t1"> </span></p>
<p class="p3"><span class="t5">Disvā ca panāhaṃ imaṃ bhikkhuṃ akusalaṃ āpajjamānaṃ kañcideva desaṃ kāyena anattamano ahosiṃ. </span></p>
<p class="p3">When I saw them, I was upset, </p>
<p class="p3"><span class="t1"> </span></p>
<p class="p3"><span class="t5">Anattamano samāno anattamanavacanāhaṃ imaṃ bhikkhuṃ avacaṃ. </span></p>
<p class="p3">and I voiced my unhappiness to them. </p>
<p class="p3"><span class="t1"> </span></p>
<p class="p3"><span class="t5">Anattamanavacanāyaṃ bhikkhu mayā vutto samāno anattamano ahosi. </span></p>
<p class="p3">Then they also got upset, </p>
<p class="p3"><span class="t1"> </span></p>
<p class="p3"><span class="t5">Anattamano samāno paresaṃ ārocesi. </span></p>
<p class="p3">so they told others. </p>
<p class="p3"><span class="t1"> </span></p>
<p class="p3"><span class="t5">Iti mameva tattha accayo accagamā suṅkadāyakaṃva bhaṇḍasmin’ti. </span></p>
<p class="p3">So the mistake is mine alone, like someone who owes customs duty on their goods.’ </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, codako bhikkhu sādhukaṃ attanāva attānaṃ paccavekkhati. </span></p>
<p class="p3">That’s how, mendicants, an accusing mendicant carefully checks themselves. </p>
<p class="p3"><span class="t1"> </span></p>
<p class="p3"><span class="t5">Yasmiṃ, bhikkhave, adhikaraṇe āpanno ca bhikkhu codako ca bhikkhu na sādhukaṃ attanāva attānaṃ paccavekkhati tasmetaṃ, bhikkhave, adhikaraṇe pāṭikaṅkhaṃ dīghattāya kharattāya vāḷattāya saṃvattissati, bhikkhū ca na phāsuṃ viharissantīti. </span></p>
<p class="p3">In a disciplinary issue, if neither the offending mendicant nor the accusing mendicant carefully checks themselves, you can expect that issue will lead to lasting acrimony and enmity, and the mendicants won’t live comfortably. </p>
<p class="p3"><span class="t1"> </span></p>
<p class="p3"><span class="t5">Yasmiñca kho, bhikkhave, adhikaraṇe āpanno ca bhikkhu codako ca bhikkhu sādhukaṃ attanāva attānaṃ paccavekkhati tasmetaṃ, bhikkhave, adhikaraṇe pāṭikaṅkhaṃ na dīghattāya kharattāya vāḷattāya saṃvattissati, bhikkhū ca phāsuṃ viharissantī”ti. </span></p>
<p class="p3">But in a disciplinary issue, if both the offending mendicant and the accusing mendicant carefully checks themselves, you can expect that issue won’t lead to lasting acrimony and enmity, and the mendicants will live comfortably.” </p>
<p class="p3"><span class="t1"> </span></p>
<p class="p3"><span class="t5">16 </span></p>
<p class="p3">16 </p>
<p class="p3"><span class="t1"> </span></p>
<p class="p3"><span class="t5">Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then a certain brahmin went up to the Buddha and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho so brāhmaṇo bhagavantaṃ etadavoca: </span></p>
<p class="p3">When the greetings and polite conversation were over, he sat down to one side and said to the Buddha: </p>
<p class="p3"><span class="t1"> </span></p>
<p class="p3"><span class="t5">“ko nu kho, bho gotama, hetu ko paccayo yena m’idhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantī”ti? </span></p>
<p class="p3">“What is the cause, Master Gotama, what is the reason why some sentient beings, when their body breaks up, after death, are reborn in a place of loss, a bad place, the underworld, hell?” </p>
<p class="p3"><span class="t1"> </span></p>
<p class="p3"><span class="t5">“Adhammacariyāvisamacariyāhetu kho, brāhmaṇa, evam’idhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantī”ti. </span></p>
<p class="p3">“Unprincipled and immoral conduct is the reason why some sentient beings, when their body breaks up, after death, are reborn in a place of loss, a bad place, the underworld, hell.” </p>
<p class="p3"><span class="t1"> </span></p>
<p class="p3"><span class="t5">“Ko nu kho, bho gotama, hetu ko paccayo yena m’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti? </span></p>
<p class="p3">“What is the cause, Master Gotama, what is the reason why some sentient beings, when their body breaks up, after death, are reborn in a good place, a heavenly realm?” </p>
<p class="p3"><span class="t1"> </span></p>
<p class="p3"><span class="t5">“Dhammacariyāsamacariyāhetu kho, brāhmaṇa, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. </span></p>
<p class="p3">“Principled and moral conduct is the reason why some sentient beings, when their body breaks up, after death, are reborn in a good place, a heavenly realm.” </p>
<p class="p3"><span class="t1"> </span></p>
<p class="p3"><span class="t5">“Abhikkantaṃ, bho gotama, abhikkantaṃ, bho gotama. </span></p>
<p class="p3">“Excellent, Master Gotama! Excellent! </p>
<p class="p3"><span class="t1"> </span></p>
<p class="p3"><span class="t5">Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya: ‘cakkhumanto rūpāni dakkhantī’ti; evamevaṃ bhotā gotamena anekapariyāyena dhammo pakāsito. </span></p>
<p class="p3">As if he was righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the teaching clear in many ways. </p>
<p class="p3"><span class="t1"> </span></p>
<p class="p3"><span class="t5">Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṃghañca. </span></p>
<p class="p3">I go for refuge to Master Gotama, to the teaching, and to the mendicant Saṅgha. </p>
<p class="p3"><span class="t1"> </span></p>
<p class="p3"><span class="t5">Upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. </span></p>
<p class="p3">From this day forth, may Master Gotama remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">17 </span></p>
<p class="p3">17 </p>
<p class="p3"><span class="t1"> </span></p>
<p class="p3"><span class="t5">Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then the brahmin Jāṇussoṇi went up to the Buddha, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho jāṇussoṇi brāhmaṇo bhagavantaṃ etadavoca: </span></p>
<p class="p3">When the greetings and polite conversation were over, he sat down to one side and said to the Buddha: </p>
<p class="p3"><span class="t1"> </span></p>
<p class="p3"><span class="t5">“ko nu kho, bho gotama, hetu ko paccayo yena m’idhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantī”ti? </span></p>
<p class="p3">“What is the cause, Master Gotama, what is the reason why some sentient beings, when their body breaks up, after death, are reborn in a place of loss, a bad place, the underworld, hell?” </p>
<p class="p3"><span class="t1"> </span></p>
<p class="p3"><span class="t5">“Katattā ca, brāhmaṇa, akatattā ca. </span></p>
<p class="p3">“What they’ve done and what they’ve not done. </p>
<p class="p3"><span class="t1"> </span></p>
<p class="p3"><span class="t5">Evam’idhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantī”ti. </span></p>
<p class="p3">That’s why some sentient beings, when their body breaks up, after death, are reborn in a place of loss, a bad place, the underworld, hell.” </p>
<p class="p3"><span class="t1"> </span></p>
<p class="p3"><span class="t5">“Ko pana, bho gotama, hetu ko paccayo yena m’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti? </span></p>
<p class="p3">“But what is the cause, Master Gotama, what is the reason why some sentient beings, when their body breaks up, after death, are reborn in a good place, a heavenly realm?” </p>
<p class="p3"><span class="t1"> </span></p>
<p class="p3"><span class="t5">“Katattā ca, brāhmaṇa, akatattā ca. </span></p>
<p class="p3">“What they’ve done and what they’ve not done. </p>
<p class="p3"><span class="t1"> </span></p>
<p class="p3"><span class="t5">Evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. </span></p>
<p class="p3">That’s why some sentient beings, when their body breaks up, after death, are reborn in a good place, a heavenly realm.” </p>
<p class="p3"><span class="t1"> </span></p>
<p class="p3"><span class="t5">“Na kho ahaṃ imassa bhoto gotamassa saṃkhittena bhāsitassa vitthārena atthaṃ avibhattassa vitthārena atthaṃ ājānāmi. </span></p>
<p class="p3">“I don’t understand the meaning of what Master Gotama has said in brief, without explaining the details. </p>
<p class="p3"><span class="t1"> </span></p>
<p class="p3"><span class="t5">Sādhu me bhavaṃ gotamo tathā dhammaṃ desetu yathā ahaṃ imassa bhoto gotamassa saṃkhittena bhāsitassa vitthārena atthaṃ avibhattassa vitthārena atthaṃ ājāneyyan”ti. </span></p>
<p class="p3">Master Gotama, please teach me this matter in detail so I can understand the meaning.” </p>
<p class="p3"><span class="t1"> </span></p>
<p class="p3"><span class="t5">“Tena hi, brāhmaṇa, suṇāhi, sādhukaṃ manasi karohi; bhāsissāmī”ti. </span></p>
<p class="p3">“Well then, brahmin, listen and pay close attention, I will speak.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho jāṇussoṇi brāhmaṇo bhagavato paccassosi. </span></p>
<p class="p3">“Yes sir,” Jāṇussoṇi replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“Idha, brāhmaṇa, ekaccassa kāyaduccaritaṃ kataṃ hoti, akataṃ hoti kāyasucaritaṃ; </span></p>
<p class="p3">“Firstly, brahmin, someone has done bad things and not done good things by way of body, speech, and mind. </p>
<p class="p3"><span class="t1"> </span></p>
<p class="p3"><span class="t5">vacīduccaritaṃ kataṃ hoti, akataṃ hoti vacīsucaritaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">manoduccaritaṃ kataṃ hoti, akataṃ hoti manosucaritaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ kho, brāhmaṇa, katattā ca akatattā ca evam’idhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. </span></p>
<p class="p3">So what they’ve done and what they’ve not done is why some sentient beings, when their body breaks up, after death, are reborn in a place of loss, a bad place, the underworld, hell. </p>
<p class="p3"><span class="t1"> </span></p>
<p class="p3"><span class="t5">Idha pana, brāhmaṇa, ekaccassa kāyasucaritaṃ kataṃ hoti, akataṃ hoti kāyaduccaritaṃ; </span></p>
<p class="p3">Furthermore, brahmin, someone has done good things and not done bad things by way of body, speech, and mind. </p>
<p class="p3"><span class="t1"> </span></p>
<p class="p3"><span class="t5">vacīsucaritaṃ kataṃ hoti, akataṃ hoti vacīduccaritaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">manosucaritaṃ kataṃ hoti, akataṃ hoti manoduccaritaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ kho, brāhmaṇa, katattā ca akatattā ca evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. </span></p>
<p class="p3">So what they’ve done and what they’ve not done is why some sentient beings, when their body breaks up, after death, are reborn in a good place, a heavenly realm.” </p>
<p class="p3"><span class="t1"> </span></p>
<p class="p3"><span class="t5">“Abhikkantaṃ, bho gotama … pe … upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. </span></p>
<p class="p3">“Excellent, Master Gotama! … From this day forth, may Master Gotama remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">18 </span></p>
<p class="p3">18 </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ ānandaṃ bhagavā etadavoca: </span></p>
<p class="p3">Then Venerable Ānanda went up to the Buddha, bowed, and sat down to one side. The Buddha said to him, </p>
<p class="p3"><span class="t1"> </span></p>
<p class="p3"><span class="t5">“ekaṃsenāhaṃ, ānanda, akaraṇīyaṃ vadāmi kāyaduccaritaṃ vacīduccaritaṃ manoduccaritan”ti. </span></p>
<p class="p3">“Ānanda, I absolutely say that you should not do bad things by way of body, speech, and mind.” </p>
<p class="p3"><span class="t1"> </span></p>
<p class="p3"><span class="t5">“Yamidaṃ, bhante, bhagavatā ekaṃsena akaraṇīyaṃ akkhātaṃ kāyaduccaritaṃ vacīduccaritaṃ manoduccaritaṃ tasmiṃ akaraṇīye kayiramāne ko ādīnavo pāṭikaṅkho”ti? </span></p>
<p class="p3">“But, sir, if someone does these things that should not be done, what drawbacks should they expect?” </p>
<p class="p3"><span class="t1"> </span></p>
<p class="p3"><span class="t5">“Yamidaṃ, ānanda, mayā ekaṃsena akaraṇīyaṃ akkhātaṃ kāyaduccaritaṃ vacīduccaritaṃ manoduccaritaṃ tasmiṃ akaraṇīye kayiramāne ayaṃ ādīnavo pāṭikaṅkho—</span></p>
<p class="p3">“They should expect these drawbacks. </p>
<p class="p3"><span class="t1"> </span></p>
<p class="p3"><span class="t5">attāpi attānaṃ upavadati, </span></p>
<p class="p3">They blame themselves. </p>
<p class="p3"><span class="t1"> </span></p>
<p class="p3"><span class="t5">anuvicca viññū garahanti, </span></p>
<p class="p3">After examination, sensible people criticize them. </p>
<p class="p3"><span class="t1"> </span></p>
<p class="p3"><span class="t5">pāpako kittisaddo abbhuggacchati, </span></p>
<p class="p3">They get a bad reputation. </p>
<p class="p3"><span class="t1"> </span></p>
<p class="p3"><span class="t5">sammūḷho kālaṃ karoti, </span></p>
<p class="p3">They feel lost when they die. </p>
<p class="p3"><span class="t1"> </span></p>
<p class="p3"><span class="t5">kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. </span></p>
<p class="p3">And when their body breaks up, after death, they are reborn in a place of loss, a bad place, the underworld, hell. </p>
<p class="p3"><span class="t1"> </span></p>
<p class="p3"><span class="t5">Yamidaṃ, ānanda, mayā ekaṃsena akaraṇīyaṃ akkhātaṃ kāyaduccaritaṃ vacīduccaritaṃ manoduccaritaṃ tasmiṃ akaraṇīye kayiramāne ayaṃ ādīnavo pāṭikaṅkho”ti. </span></p>
<p class="p3">These are the drawbacks they should expect.” </p>
<p class="p3"><span class="t1"> </span></p>
<p class="p3"><span class="t5">“Ekaṃsenāhaṃ, ānanda, karaṇīyaṃ vadāmi kāyasucaritaṃ vacīsucaritaṃ manosucaritan”ti. </span></p>
<p class="p3">“Ānanda, I absolutely say that you should do good things by way of body, speech, and mind.” </p>
<p class="p3"><span class="t1"> </span></p>
<p class="p3"><span class="t5">“Yamidaṃ, bhante, bhagavatā ekaṃsena karaṇīyaṃ akkhātaṃ kāyasucaritaṃ vacīsucaritaṃ manosucaritaṃ tasmiṃ karaṇīye kayiramāne ko ānisaṃso pāṭikaṅkho”ti? </span></p>
<p class="p3">“But, sir, if someone does these things that should be done, what benefits should they expect?” </p>
<p class="p3"><span class="t1"> </span></p>
<p class="p3"><span class="t5">“Yamidaṃ, ānanda, mayā ekaṃsena karaṇīyaṃ akkhātaṃ kāyasucaritaṃ vacīsucaritaṃ manosucaritaṃ tasmiṃ karaṇīye kayiramāne ayaṃ ānisaṃso pāṭikaṅkho—</span></p>
<p class="p3">“They should expect these benefits. </p>
<p class="p3"><span class="t1"> </span></p>
<p class="p3"><span class="t5">attāpi attānaṃ na upavadati, </span></p>
<p class="p3">They don’t blame themselves. </p>
<p class="p3"><span class="t1"> </span></p>
<p class="p3"><span class="t5">anuvicca viññū pasaṃsanti, </span></p>
<p class="p3">After examination, sensible people praise them. </p>
<p class="p3"><span class="t1"> </span></p>
<p class="p3"><span class="t5">kalyāṇo kittisaddo abbhuggacchati, </span></p>
<p class="p3">They get a good reputation. </p>
<p class="p3"><span class="t1"> </span></p>
<p class="p3"><span class="t5">asammūḷho kālaṃ karoti, </span></p>
<p class="p3">They don’t feel lost when they die. </p>
<p class="p3"><span class="t1"> </span></p>
<p class="p3"><span class="t5">kāyassa bhedā paraṃ maraṇā sugatiṃ saggaṃ lokaṃ upapajjati. </span></p>
<p class="p3">And when the body breaks up, after death, they are reborn in a good place, a heavenly realm. </p>
<p class="p3"><span class="t1"> </span></p>
<p class="p3"><span class="t5">Yamidaṃ, ānanda, mayā ekaṃsena karaṇīyaṃ akkhātaṃ kāyasucaritaṃ vacīsucaritaṃ manosucaritaṃ tasmiṃ karaṇīye kayiramāne ayaṃ ānisaṃso pāṭikaṅkho”ti. </span></p>
<p class="p3">These are the benefits they should expect.” </p>
<p class="p3"><span class="t1"> </span></p>
<p class="p3"><span class="t5">19 </span></p>
<p class="p3">19 </p>
<p class="p3"><span class="t1"> </span></p>
<p class="p3"><span class="t5">“Akusalaṃ, bhikkhave, pajahatha. </span></p>
<p class="p3">“Mendicants, give up the unskillful. </p>
<p class="p3"><span class="t1"> </span></p>
<p class="p3"><span class="t5">Sakkā, bhikkhave, akusalaṃ pajahituṃ. </span></p>
<p class="p3">It is possible to give up the unskillful. </p>
<p class="p3"><span class="t1"> </span></p>
<p class="p3"><span class="t5">No cedaṃ, bhikkhave, sakkā abhavissa akusalaṃ pajahituṃ, nāhaṃ evaṃ vadeyyaṃ: </span></p>
<p class="p3">If it wasn’t possible, I wouldn’t say: </p>
<p class="p3"><span class="t1"> </span></p>
<p class="p3"><span class="t5">‘akusalaṃ, bhikkhave, pajahathā’ti. </span></p>
<p class="p3">‘Give up the unskillful.’ </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, sakkā akusalaṃ pajahituṃ tasmāhaṃ evaṃ vadāmi: </span></p>
<p class="p3">But it is possible, and so I say: </p>
<p class="p3"><span class="t1"> </span></p>
<p class="p3"><span class="t5">‘akusalaṃ, bhikkhave, pajahathā’ti. </span></p>
<p class="p3">‘Give up the unskillful.’ </p>
<p class="p3"><span class="t1"> </span></p>
<p class="p3"><span class="t5">Akusalañca hidaṃ, bhikkhave, pahīnaṃ ahitāya dukkhāya saṃvatteyya nāhaṃ evaṃ vadeyyaṃ: </span></p>
<p class="p3">And if giving up the unskillful led to harm and suffering, I would not say: </p>
<p class="p3"><span class="t1"> </span></p>
<p class="p3"><span class="t5">‘akusalaṃ, bhikkhave, pajahathā’ti. </span></p>
<p class="p3">‘Give up the unskillful.’ </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, akusalaṃ pahīnaṃ hitāya sukhāya saṃvattati tasmāhaṃ evaṃ vadāmi: </span></p>
<p class="p3">But giving up the unskillful leads to welfare and happiness, so I say: </p>
<p class="p3"><span class="t1"> </span></p>
<p class="p3"><span class="t5">‘akusalaṃ, bhikkhave, pajahathā’”ti. </span></p>
<p class="p3">‘Give up the unskillful.’ </p>
<p class="p3"><span class="t1"> </span></p>
<p class="p3"><span class="t5">“Kusalaṃ, bhikkhave, bhāvetha. </span></p>
<p class="p3">Mendicants, develop the skillful. </p>
<p class="p3"><span class="t1"> </span></p>
<p class="p3"><span class="t5">Sakkā, bhikkhave, kusalaṃ bhāvetuṃ. </span></p>
<p class="p3">It is possible to develop the skillful. </p>
<p class="p3"><span class="t1"> </span></p>
<p class="p3"><span class="t5">No cedaṃ, bhikkhave, sakkā abhavissa kusalaṃ bhāvetuṃ, nāhaṃ evaṃ vadeyyaṃ: </span></p>
<p class="p3">If it wasn’t possible, I wouldn’t say: </p>
<p class="p3"><span class="t1"> </span></p>
<p class="p3"><span class="t5">‘kusalaṃ, bhikkhave, bhāvethā’ti. </span></p>
<p class="p3">‘Develop the skillful.’ </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, sakkā kusalaṃ bhāvetuṃ tasmāhaṃ evaṃ vadāmi: </span></p>
<p class="p3">But it is possible, and so I say: </p>
<p class="p3"><span class="t1"> </span></p>
<p class="p3"><span class="t5">‘kusalaṃ, bhikkhave, bhāvethā’ti. </span></p>
<p class="p3">‘Develop the skillful.’ </p>
<p class="p3"><span class="t1"> </span></p>
<p class="p3"><span class="t5">Kusalañca hidaṃ, bhikkhave, bhāvitaṃ ahitāya dukkhāya saṃvatteyya, nāhaṃ evaṃ vadeyyaṃ: </span></p>
<p class="p3">If developing the skillful led to harm and suffering I wouldn’t say: </p>
<p class="p3"><span class="t1"> </span></p>
<p class="p3"><span class="t5">‘kusalaṃ, bhikkhave, bhāvethā’ti. </span></p>
<p class="p3">‘Develop the skillful.’ </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, kusalaṃ bhāvitaṃ hitāya sukhāya saṃvattati tasmāhaṃ evaṃ vadāmi: </span></p>
<p class="p3">But developing the skillful leads to welfare and happiness, so I say: </p>
<p class="p3"><span class="t1"> </span></p>
<p class="p3"><span class="t5">‘kusalaṃ, bhikkhave, bhāvethā’”ti. </span></p>
<p class="p3">‘Develop the skillful.’” </p>
<p class="p3"><span class="t1"> </span></p>
<p class="p3"><span class="t5">20 </span></p>
<p class="p3">20 </p>
<p class="p3"><span class="t1"> </span></p>
<p class="p3"><span class="t5">“Dveme, bhikkhave, dhammā saddhammassa sammosāya antaradhānāya saṃvattanti. </span></p>
<p class="p3">“These two things, mendicants, lead to the decline and disappearance of the true teaching. </p>
<p class="p3"><span class="t1"> </span></p>
<p class="p3"><span class="t5">Katame dve? </span></p>
<p class="p3">What two? </p>
<p class="p3"><span class="t1"> </span></p>
<p class="p3"><span class="t5">Dunnikkhittañca padabyañjanaṃ attho ca dunnīto. </span></p>
<p class="p3">The words and phrases are misplaced, and the meaning is misinterpreted. </p>
<p class="p3"><span class="t1"> </span></p>
<p class="p3"><span class="t5">Dunnikkhittassa, bhikkhave, padabyañjanassa atthopi dunnayo hoti. </span></p>
<p class="p3">When the words and phrases are misplaced, the meaning is misinterpreted. </p>
<p class="p3"><span class="t1"> </span></p>
<p class="p3"><span class="t5">Ime kho, bhikkhave, dve dhammā saddhammassa sammosāya antaradhānāya saṃvattantī”ti. </span></p>
<p class="p3">These two things lead to the decline and disappearance of the true teaching. </p>
<p class="p3"><span class="t1"> </span></p>
<p class="p3"><span class="t5">“Dveme, bhikkhave, dhammā saddhammassa ṭhitiyā asammosāya anantaradhānāya saṃvattanti. </span></p>
<p class="p3">These two things lead to the continuation, persistence, and enduring of the true teaching. </p>
<p class="p3"><span class="t1"> </span></p>
<p class="p3"><span class="t5">Katame dve? </span></p>
<p class="p3">What two? </p>
<p class="p3"><span class="t1"> </span></p>
<p class="p3"><span class="t5">Sunikkhittañca padabyañjanaṃ attho ca sunīto. </span></p>
<p class="p3">The words and phrases are well organized, and the meaning is correctly interpreted. </p>
<p class="p3"><span class="t1"> </span></p>
<p class="p3"><span class="t5">Sunikkhittassa, bhikkhave, padabyañjanassa atthopi sunayo hoti. </span></p>
<p class="p3">When the words and phrases are well organized, the meaning is correctly interpreted. </p>
<p class="p3"><span class="t1"> </span></p>
<p class="p3"><span class="t5">Ime kho, bhikkhave, dve dhammā saddhammassa ṭhitiyā asammosāya anantaradhānāya saṃvattantī”ti. </span></p>
<p class="p3">These two things lead to the continuation, persistence, and enduring of the true teaching.” </p>
<p class="p3"><span class="t1"> </span></p>
<p class="p3"><span class="t5">Adhikaraṇavaggo dutiyo. </span></p>
<p class="p3"/>
<p class="p3"><span class="t1"> </span></p>

</body>
</html>
