<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>10.027-27. Paṭhamamahāpañhāsutta  - 27. The Great Questions (1st) </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">10.027. 27. Paṭhamamahāpañhāsutta  - 27. The Great Questions (1st) </span></h3>
<p class="p3"><span class="t4">3. Mahāvagga  - 3. The Great Chapter </span></p>
<p class="p3"><span class="t1"> </span></p>
<p class="p3"><span class="t5">Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pavisiṃsu. </span></p>
<p class="p3">Then several mendicants robed up in the morning and, taking their bowls and robes, entered Sāvatthī for alms. </p>
<p class="p3"><span class="t1"> </span></p>
<p class="p3"><span class="t5">Atha kho tesaṃ bhikkhūnaṃ etadahosi: </span></p>
<p class="p3">Then it occurred to him, </p>
<p class="p3"><span class="t1"> </span></p>
<p class="p3"><span class="t5">“atippago kho tāva sāvatthiyaṃ piṇḍāya carituṃ; </span></p>
<p class="p3">“It’s too early to wander for alms in Sāvatthī. </p>
<p class="p3"><span class="t1"> </span></p>
<p class="p3"><span class="t5">yannūna mayaṃ yena aññatitthiyānaṃ paribbājakānaṃ ārāmo tenupasaṅkameyyāmā”ti. </span></p>
<p class="p3">Why don’t we go to the monastery of the wanderers who follow other paths?” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū yena aññatitthiyānaṃ paribbājakānaṃ ārāmo tenupasaṅkamiṃsu; upasaṅkamitvā tehi aññatitthiyehi paribbājakehi saddhiṃ sammodiṃsu. </span></p>
<p class="p3">Then they went to the monastery of the wanderers who follow other paths, and exchanged greetings with the wanderers there. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinne kho te bhikkhū te aññatitthiyā paribbājakā etadavocuṃ: </span></p>
<p class="p3">When the greetings and polite conversation were over, they sat down to one side. The wanderers said to them: </p>
<p class="p3"><span class="t1"> </span></p>
<p class="p3"><span class="t5">“Samaṇo, āvuso, gotamo sāvakānaṃ evaṃ dhammaṃ deseti: </span></p>
<p class="p3">“Reverends, the ascetic Gotama teaches his disciples like this: </p>
<p class="p3"><span class="t1"> </span></p>
<p class="p3"><span class="t5">‘etha tumhe, bhikkhave, sabbaṃ dhammaṃ abhijānātha, sabbaṃ dhammaṃ abhiññāya viharathā’ti; </span></p>
<p class="p3">‘Please, mendicants, directly know all things. Meditate having directly known all things.’ </p>
<p class="p3"><span class="t1"> </span></p>
<p class="p3"><span class="t5">mayampi kho, āvuso, sāvakānaṃ evaṃ dhammaṃ desema: </span></p>
<p class="p3">We too teach our disciples: </p>
<p class="p3"><span class="t1"> </span></p>
<p class="p3"><span class="t5">‘etha tumhe, āvuso, sabbaṃ dhammaṃ abhijānātha, sabbaṃ dhammaṃ abhiññāya viharathā’ti. </span></p>
<p class="p3">‘Please, reverends, directly know all things. Live having directly known all things.’ </p>
<p class="p3"><span class="t1"> </span></p>
<p class="p3"><span class="t5">Idha no, āvuso, ko viseso ko adhippayāso kiṃ nānākaraṇaṃ samaṇassa vā gotamassa amhākaṃ vā, yadidaṃ dhammadesanāya vā dhammadesanaṃ anusāsaniyā vā anusāsanin”ti? </span></p>
<p class="p3">What, then, is the difference between the ascetic Gotama’s teaching and instruction and ours?” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū tesaṃ aññatitthiyānaṃ paribbājakānaṃ bhāsitaṃ neva abhinandiṃsu nappaṭikkosiṃsu. </span></p>
<p class="p3">Those mendicants neither approved nor dismissed that statement of the wanderers who follow other paths. </p>
<p class="p3"><span class="t1"> </span></p>
<p class="p3"><span class="t5">Anabhinanditvā appaṭikkositvā uṭṭhāyāsanā pakkamiṃsu: </span></p>
<p class="p3">They got up from their seat, thinking, </p>
<p class="p3"><span class="t1"> </span></p>
<p class="p3"><span class="t5">“bhagavato santike etassa bhāsitassa atthaṃ ājānissāmā”ti. </span></p>
<p class="p3">“We will learn the meaning of this statement from the Buddha himself.” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ: </span></p>
<p class="p3">Then, after the meal, when they returned from alms-round, they went up to the Buddha, bowed, sat down to one side, and told him what had happened. </p>
<p class="p3"><span class="t1"> </span></p>
<p class="p3"><span class="t5">“Idha mayaṃ, bhante, pubbaṇhasamayaṃ nivāsetvā pattacīvaramādāya sāvatthiṃ piṇḍāya pavisimhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, bhante, amhākaṃ etadahosi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘atippago kho tāva sāvatthiyaṃ piṇḍāya carituṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yannūna mayaṃ yena aññatitthiyānaṃ paribbājakānaṃ ārāmo tenupasaṅkameyyāmā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho mayaṃ, bhante, yena aññatitthiyānaṃ paribbājakānaṃ ārāmo tenupasaṅkamimhā; upasaṅkamitvā tehi aññatitthiyehi paribbājakehi saddhiṃ sammodimhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdimhā. Ekamantaṃ nisinne kho, bhante, aññatitthiyā paribbājakā amhe etadavocuṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Samaṇo, āvuso, gotamo sāvakānaṃ evaṃ dhammaṃ deseti—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">etha tumhe, bhikkhave, sabbaṃ dhammaṃ abhijānātha, sabbaṃ dhammaṃ abhiññāya viharathāti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">mayampi kho, āvuso, sāvakānaṃ evaṃ dhammaṃ desema—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">etha tumhe, āvuso, sabbaṃ dhammaṃ abhijānātha, sabbaṃ dhammaṃ abhiññāya viharathāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idha no, āvuso, ko viseso ko adhippayāso kiṃ nānākaraṇaṃ samaṇassa vā gotamassa amhākaṃ vā, yadidaṃ dhammadesanāya vā dhammadesanaṃ anusāsaniyā vā anusāsanin’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho mayaṃ, bhante, tesaṃ aññatitthiyānaṃ paribbājakānaṃ bhāsitaṃ neva abhinandimhā nappaṭikkosimhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Anabhinanditvā appaṭikkositvā uṭṭhāyāsanā pakkamimhā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhagavato santike etassa bhāsitassa atthaṃ ājānissāmā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Evaṃvādino, bhikkhave, aññatitthiyā paribbājakā evamassu vacanīyā: </span></p>
<p class="p3">“Mendicants, when wanderers who follow other paths say this, you should say to them: </p>
<p class="p3"><span class="t1"> </span></p>
<p class="p3"><span class="t5">‘eko, āvuso, pañho eko uddeso ekaṃ veyyākaraṇaṃ, dve pañhā dve uddesā dve veyyākaraṇāni, tayo pañhā tayo uddesā tīṇi veyyākaraṇāni, cattāro pañhā cattāro uddesā cattāri veyyākaraṇāni, pañca pañhā pañcuddesā pañca veyyākaraṇāni, cha pañhā cha uddesā cha veyyākaraṇāni, satta pañhā sattuddesā satta veyyākaraṇāni, aṭṭha pañhā aṭṭhuddesā aṭṭha veyyākaraṇāni, nava pañhā navuddesā nava veyyākaraṇāni, dasa pañhā dasuddesā dasa veyyākaraṇānī’ti. </span></p>
<p class="p3">‘One thing: question, passage for recitation, and answer. Two … three … four … five … six … seven … eight … nine … ten things: question, passage for recitation, and answer.’ </p>
<p class="p3"><span class="t1"> </span></p>
<p class="p3"><span class="t5">Evaṃ puṭṭhā, bhikkhave, aññatitthiyā paribbājakā na ceva sampāyissanti, uttari ca vighātaṃ āpajjissanti. </span></p>
<p class="p3">Questioned like this, the wanderers who follow other paths would be stumped, and, in addition, would get frustrated. </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">Yathā taṃ, bhikkhave, avisayasmiṃ. </span></p>
<p class="p3">Because they’re out of their element. </p>
<p class="p3"><span class="t1"> </span></p>
<p class="p3"><span class="t5">Nāhaṃ taṃ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yo imesaṃ pañhānaṃ veyyākaraṇena cittaṃ ārādheyya, aññatra tathāgatena vā tathāgatasāvakena vā ito vā pana sutvā. </span></p>
<p class="p3">I don’t see anyone in this world—with its gods, Māras, and Brahmās, this population with its ascetics and brahmins, its gods and humans—who could provide a satisfying answer to these questions except for the Realized One or his disciple or someone who has heard it from them. </p>
<p class="p3"><span class="t1"> </span></p>
<p class="p3"><span class="t5">‘Eko pañho eko uddeso ekaṃ veyyākaraṇan’ti, </span></p>
<p class="p3">‘One thing: question, passage for recitation, and answer.’ </p>
<p class="p3"><span class="t1"> </span></p>
<p class="p3"><span class="t5">iti kho panetaṃ vuttaṃ. Kiñcetaṃ paṭicca vuttaṃ? </span></p>
<p class="p3">That’s what I said, but why did I say it? </p>
<p class="p3"><span class="t1"> </span></p>
<p class="p3"><span class="t5">Ekadhamme, bhikkhave, bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3">Becoming completely disillusioned, dispassionate, and freed regarding one thing, seeing its limits and fully comprehending its meaning, a mendicant makes an end of suffering in this very life. </p>
<p class="p3"><span class="t1"> </span></p>
<p class="p3"><span class="t5">Katamasmiṃ ekadhamme? </span></p>
<p class="p3">What one thing? </p>
<p class="p3"><span class="t1"> </span></p>
<p class="p3"><span class="t5">‘Sabbe sattā āhāraṭṭhitikā’—</span></p>
<p class="p3">‘All sentient beings are sustained by food.’ </p>
<p class="p3"><span class="t1"> </span></p>
<p class="p3"><span class="t5">imasmiṃ kho, bhikkhave, ekadhamme bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3">Becoming completely disillusioned, dispassionate, and freed regarding this one thing, seeing its limits and fully comprehending its meaning, a mendicant makes an end of suffering in this very life. </p>
<p class="p3"><span class="t1"> </span></p>
<p class="p3"><span class="t5">‘Eko pañho eko uddeso ekaṃ veyyākaraṇan’ti, </span></p>
<p class="p3">‘One thing: question, passage for recitation, and answer.’ </p>
<p class="p3"><span class="t1"> </span></p>
<p class="p3"><span class="t5">iti yaṃ taṃ vuttaṃ idametaṃ paṭicca vuttaṃ. (1) </span></p>
<p class="p3">That’s what I said, and this is why I said it. </p>
<p class="p3"><span class="t1"> </span></p>
<p class="p3"><span class="t5">‘Dve pañhā dve uddesā dve veyyākaraṇānī’ti, iti kho panetaṃ vuttaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kiñcetaṃ paṭicca vuttaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Dvīsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamesu dvīsu? </span></p>
<p class="p3">What two? </p>
<p class="p3"><span class="t1"> </span></p>
<p class="p3"><span class="t5">Nāme ca rūpe ca—</span></p>
<p class="p3">Name and form. … </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, dvīsu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Dve pañhā dve uddesā dve veyyākaraṇānī’ti, iti yaṃ taṃ vuttaṃ idametaṃ paṭicca vuttaṃ. (2) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Tayo pañhā tayo uddesā tīṇi veyyākaraṇānī’ti, iti kho panetaṃ vuttaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kiñcetaṃ paṭicca vuttaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tīsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamesu tīsu? </span></p>
<p class="p3">What three? </p>
<p class="p3"><span class="t1"> </span></p>
<p class="p3"><span class="t5">Tīsu vedanāsu—</span></p>
<p class="p3">Three feelings. … </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, tīsu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Tayo pañhā tayo uddesā tīṇi veyyākaraṇānī’ti, iti yaṃ taṃ vuttaṃ idametaṃ paṭicca vuttaṃ. (3) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Cattāro pañhā cattāro uddesā cattāri veyyākaraṇānī’ti, iti kho panetaṃ vuttaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kiñcetaṃ paṭicca vuttaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Catūsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamesu catūsu? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Catūsu āhāresu—</span></p>
<p class="p3">The four foods. … </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, catūsu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Cattāro pañhā cattāro uddesā cattāri veyyākaraṇānī’ti, iti yaṃ taṃ vuttaṃ idametaṃ paṭicca vuttaṃ. (4) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Pañca pañhā pañcuddesā pañca veyyākaraṇānī’ti, iti kho panetaṃ vuttaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kiñcetaṃ paṭicca vuttaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pañcasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamesu pañcasu? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Pañcasu upādānakkhandhesu—</span></p>
<p class="p3">The five grasping aggregates. … </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, pañcasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Pañca pañhā pañcuddesā pañca veyyākaraṇānī’ti, iti yaṃ taṃ vuttaṃ idametaṃ paṭicca vuttaṃ. (5) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Cha pañhā cha uddesā cha veyyākaraṇānī’ti, iti kho panetaṃ vuttaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kiñcetaṃ paṭicca vuttaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Chasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamesu chasu? </span></p>
<p class="p3">What six? </p>
<p class="p3"><span class="t1"> </span></p>
<p class="p3"><span class="t5">Chasu ajjhattikesu āyatanesu—</span></p>
<p class="p3">The six interior sense fields. … </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, chasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Cha pañhā cha uddesā cha veyyākaraṇānī’ti, iti yaṃ taṃ vuttaṃ idametaṃ paṭicca vuttaṃ. (6) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Satta pañhā sattuddesā satta veyyākaraṇānī’ti, iti kho panetaṃ vuttaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kiñcetaṃ paṭicca vuttaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sattasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamesu sattasu? </span></p>
<p class="p3">What seven? </p>
<p class="p3"><span class="t1"> </span></p>
<p class="p3"><span class="t5">Sattasu viññāṇaṭṭhitīsu—</span></p>
<p class="p3">The seven planes of consciousness. … </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, sattasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Satta pañhā sattuddesā satta veyyākaraṇānī’ti, iti yaṃ taṃ vuttaṃ idametaṃ paṭicca vuttaṃ. (7) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Aṭṭha pañhā aṭṭhuddesā aṭṭha veyyākaraṇānī’ti, iti kho panetaṃ vuttaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kiñcetaṃ paṭicca vuttaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Aṭṭhasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamesu aṭṭhasu? </span></p>
<p class="p3">What eight? </p>
<p class="p3"><span class="t1"> </span></p>
<p class="p3"><span class="t5">Aṭṭhasu lokadhammesu—</span></p>
<p class="p3">The eight worldly conditions. … </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, aṭṭhasu dhammesu bhikkhu sammā nibbindamāno … pe … dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Aṭṭha pañhā aṭṭhuddesā aṭṭha veyyākaraṇānī’ti, iti yaṃ taṃ vuttaṃ idametaṃ paṭicca vuttaṃ. (8) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Nava pañhā navuddesā nava veyyākaraṇānī’ti, iti kho panetaṃ vuttaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kiñcetaṃ paṭicca vuttaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Navasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamesu navasu? </span></p>
<p class="p3">What nine? </p>
<p class="p3"><span class="t1"> </span></p>
<p class="p3"><span class="t5">Navasu sattāvāsesu—</span></p>
<p class="p3">The nine abodes of sentient beings. … </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, navasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Nava pañhā navuddesā nava veyyākaraṇānī’ti, iti yaṃ taṃ vuttaṃ idametaṃ paṭicca vuttaṃ. (9) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Dasa pañhā dasuddesā dasa veyyākaraṇānī’ti, </span></p>
<p class="p3">‘Ten things: question, passage for recitation, and answer.’ </p>
<p class="p3"><span class="t1"> </span></p>
<p class="p3"><span class="t5">iti kho panetaṃ vuttaṃ. Kiñcetaṃ paṭicca vuttaṃ? </span></p>
<p class="p3">That’s what I said, but why did I say it? </p>
<p class="p3"><span class="t1"> </span></p>
<p class="p3"><span class="t5">Dasasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3">Becoming completely disillusioned, dispassionate, and freed regarding ten things, seeing their limits and fully comprehending their meaning, a mendicant makes an end of suffering in this very life. </p>
<p class="p3"><span class="t1"> </span></p>
<p class="p3"><span class="t5">Katamesu dasasu? </span></p>
<p class="p3">What ten? </p>
<p class="p3"><span class="t1"> </span></p>
<p class="p3"><span class="t5">Dasasu akusalesu kammapathesu—</span></p>
<p class="p3">The ten ways of performing unskillful deeds. </p>
<p class="p3"><span class="t1"> </span></p>
<p class="p3"><span class="t5">imesu kho, bhikkhave, dasasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro hoti. </span></p>
<p class="p3">Becoming completely disillusioned, dispassionate, and freed regarding these ten things, seeing their limits and fully comprehending their meaning, a mendicant makes an end of suffering in this very life. </p>
<p class="p3"><span class="t1"> </span></p>
<p class="p3"><span class="t5">‘Dasa pañhā dasuddesā dasa veyyākaraṇānī’ti, </span></p>
<p class="p3">‘Ten things: question, passage for recitation, and answer.’ </p>
<p class="p3"><span class="t1"> </span></p>
<p class="p3"><span class="t5">iti yaṃ taṃ vuttaṃ idametaṃ paṭicca vuttan”ti. (10) </span></p>
<p class="p3">That’s what I said, and this is why I said it.” </p>
<p class="p3"><span class="t1"> </span></p>
<p class="p3"><span class="t5">Sattamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
