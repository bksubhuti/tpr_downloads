<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>10.172-172. Dutiyaadhammasutta  - 172. Bad Principles (2nd) </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">10.172. 172. Dutiyaadhammasutta  - 172. Bad Principles (2nd) </span></h3>
<p class="p3"><span class="t4">17. Jāṇussoṇivagga  - 17. With Jāṇussoṇi </span></p>
<p class="p3"><span class="t1"> </span></p>
<p class="p3"><span class="t5">“Adhammo ca, bhikkhave, veditabbo dhammo ca; </span></p>
<p class="p3">“Mendicants, you should know bad principles and good principles. </p>
<p class="p3"><span class="t1"> </span></p>
<p class="p3"><span class="t5">anattho ca veditabbo attho ca. </span></p>
<p class="p3">And you should know bad results and good results. </p>
<p class="p3"><span class="t1"> </span></p>
<p class="p3"><span class="t5">Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban”ti. </span></p>
<p class="p3">Knowing these things, your practice should follow the good principles with good results.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Idaṃ vatvāna sugato uṭṭhāyāsanā vihāraṃ pāvisi. </span></p>
<p class="p3">When he had spoken, the Holy One got up from his seat and entered his dwelling. </p>
<p class="p3"><span class="t1"> </span></p>
<p class="p3"><span class="t5">Atha kho tesaṃ bhikkhūnaṃ acirapakkantassa bhagavato etadahosi: </span></p>
<p class="p3">Soon after the Buddha left, those mendicants considered, </p>
<p class="p3"><span class="t1"> </span></p>
<p class="p3"><span class="t5">“idaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3">“The Buddha gave this brief passage for recitation, then entered his dwelling without explaining the meaning in detail. </p>
<p class="p3"><span class="t1"> </span></p>
<p class="p3"><span class="t5">‘adhammo ca, bhikkhave, veditabbo dhammo ca; </span></p>
<p class="p3">‘You should know bad principles and good principles. </p>
<p class="p3"><span class="t1"> </span></p>
<p class="p3"><span class="t5">anattho ca veditabbo attho ca. </span></p>
<p class="p3">And you should know bad results and good results. </p>
<p class="p3"><span class="t1"> </span></p>
<p class="p3"><span class="t5">Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti. </span></p>
<p class="p3">Knowing these things, your practice should follow the good principles with good results.’ </p>
<p class="p3"><span class="t1"> </span></p>
<p class="p3"><span class="t5">Ko nu kho imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā”ti? </span></p>
<p class="p3">Who can explain in detail the meaning of this brief passage for recitation given by the Buddha?” </p>
<p class="p3"><span class="t1"> </span></p>
<p class="p3"><span class="t5">Atha kho tesaṃ bhikkhūnaṃ etadahosi: </span></p>
<p class="p3">Then those mendicants thought, </p>
<p class="p3"><span class="t1"> </span></p>
<p class="p3"><span class="t5">“ayaṃ kho āyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. </span></p>
<p class="p3">“This Venerable Mahākaccāna is praised by the Buddha and esteemed by his sensible spiritual companions. </p>
<p class="p3"><span class="t1"> </span></p>
<p class="p3"><span class="t5">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. </span></p>
<p class="p3">He is capable of explaining in detail the meaning of this brief passage for recitation given by the Buddha. </p>
<p class="p3"><span class="t1"> </span></p>
<p class="p3"><span class="t5">Yannūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ puccheyyāma. </span></p>
<p class="p3">Let’s go to him, and ask him about this matter. </p>
<p class="p3"><span class="t1"> </span></p>
<p class="p3"><span class="t5">Yathā no āyasmā mahākaccāno byākarissati tathā naṃ dhāressāmā”ti. </span></p>
<p class="p3">As he answers, so we’ll remember it.” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū yenāyasmā mahākaccāno tenupasaṅkamiṃsu; upasaṅkamitvā āyasmatā mahākaccānena saddhiṃ sammodiṃsu. </span></p>
<p class="p3">Then those mendicants went to Mahākaccāna, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te bhikkhū āyasmantaṃ mahākaccānaṃ etadavocuṃ: </span></p>
<p class="p3">When the greetings and polite conversation were over, they sat down to one side. They told him what had happened, and said, </p>
<p class="p3"><span class="t1"> </span></p>
<p class="p3"><span class="t5">“Idaṃ kho no, āvuso kaccāna, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘adhammo ca, bhikkhave, veditabbo dhammo ca; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">anattho ca veditabbo attho ca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, āvuso, amhākaṃ acirapakkantassa bhagavato etadahosi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘idaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">adhammo ca, bhikkhave … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tathā paṭipajjitabbanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko nu kho imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, āvuso, amhākaṃ etadahosi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘ayaṃ kho āyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yannūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāma. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yathā no āyasmā mahākaccāno byākarissati tathā naṃ dhāressāmā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Vibhajatu āyasmā mahākaccāno”ti. </span></p>
<p class="p3">“May Venerable Mahākaccāna please explain this.” </p>
<p class="p3"><span class="t1"> </span></p>
<p class="p3"><span class="t5">“Seyyathāpi, āvuso, puriso sāratthiko sāraṃ gavesī sārapariyesanaṃ caramāno mahato rukkhassa tiṭṭhato sāravato atikkammeva mūlaṃ atikkamma khandhaṃ sākhāpalāse sāraṃ pariyesitabbaṃ maññeyya. </span></p>
<p class="p3">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves. </p>
<p class="p3"><span class="t1"> </span></p>
<p class="p3"><span class="t5">Evaṃsampadamidaṃ āyasmantānaṃ satthari sammukhībhūte taṃ bhagavantaṃ atisitvā amhe etamatthaṃ paṭipucchitabbaṃ maññatha. </span></p>
<p class="p3">Such is the consequence for the venerables. Though you were face to face with the Buddha, you passed him by, imagining that you should ask me about this matter. </p>
<p class="p3"><span class="t1"> </span></p>
<p class="p3"><span class="t5">So hāvuso, bhagavā jānaṃ jānāti passaṃ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span></p>
<p class="p3">For he is the Buddha, who knows and sees. He is vision, he is knowledge, he is the truth, he is holiness. He is the teacher, the proclaimer, the elucidator of meaning, the bestower of the deathless, the lord of truth, the Realized One. </p>
<p class="p3"><span class="t1"> </span></p>
<p class="p3"><span class="t5">So ceva panetassa kālo ahosi yaṃ tumhe bhagavantaṃyeva upasaṅkamitvā etamatthaṃ paṭipuccheyyātha. </span></p>
<p class="p3">That was the time to approach the Buddha and ask about this matter. </p>
<p class="p3"><span class="t1"> </span></p>
<p class="p3"><span class="t5">Yathā vo bhagavā byākareyya tathā naṃ dhāreyyāthā”ti. </span></p>
<p class="p3">You should have remembered it in line with the Buddha’s answer.” </p>
<p class="p3"><span class="t1"> </span></p>
<p class="p3"><span class="t5">“Addhā, āvuso kaccāna, bhagavā jānaṃ jānāti passaṃ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span></p>
<p class="p3">“Certainly he is the Buddha, who knows and sees. He is vision, he is knowledge, he is the truth, he is holiness. He is the teacher, the proclaimer, the elucidator of meaning, the bestower of the deathless, the lord of truth, the Realized One. </p>
<p class="p3"><span class="t1"> </span></p>
<p class="p3"><span class="t5">So ceva panetassa kālo ahosi yaṃ mayaṃ bhagavantaṃyeva upasaṅkamitvā etamatthaṃ paṭipuccheyyāma. </span></p>
<p class="p3">That was the time to approach the Buddha and ask about this matter. </p>
<p class="p3"><span class="t1"> </span></p>
<p class="p3"><span class="t5">Yathā no bhagavā byākareyya tathā naṃ dhāreyyāma. </span></p>
<p class="p3">We should have remembered it in line with the Buddha’s answer. </p>
<p class="p3"><span class="t1"> </span></p>
<p class="p3"><span class="t5">Api cāyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. </span></p>
<p class="p3">Still, Venerable Mahākaccāna is praised by the Buddha and esteemed by his sensible spiritual companions. </p>
<p class="p3"><span class="t1"> </span></p>
<p class="p3"><span class="t5">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. </span></p>
<p class="p3">He is capable of explaining in detail the meaning of this brief passage for recitation given by the Buddha. </p>
<p class="p3"><span class="t1"> </span></p>
<p class="p3"><span class="t5">Vibhajatāyasmā mahākaccāno agaruṃ karitvā”ti. </span></p>
<p class="p3">Please explain this, if it’s no trouble.” </p>
<p class="p3"><span class="t1"> </span></p>
<p class="p3"><span class="t5">“Tena hāvuso, suṇātha, sādhukaṃ manasi karotha, bhāsissāmī”ti. </span></p>
<p class="p3">“Well then, reverends, listen and pay close attention, I will speak.” </p>
<p class="p3"><span class="t1"> </span></p>
<p class="p3"><span class="t5">“Evaṃ, āvuso”ti kho te bhikkhū āyasmato mahākaccānassa paccassosuṃ. </span></p>
<p class="p3">“Yes, reverend,” they replied. </p>
<p class="p3"><span class="t1"> </span></p>
<p class="p3"><span class="t5">Athāyasmā mahākaccāno etadavoca: </span></p>
<p class="p3">Mahākaccāna said this: </p>
<p class="p3"><span class="t1"> </span></p>
<p class="p3"><span class="t5">“Yaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3">“Reverends, the Buddha gave this brief passage for recitation, then entered his dwelling without explaining the meaning in detail: </p>
<p class="p3"><span class="t1"> </span></p>
<p class="p3"><span class="t5">‘adhammo ca, bhikkhave, veditabbo … pe … </span></p>
<p class="p3">‘You should know bad principles and good principles … </p>
<p class="p3"><span class="t1"> </span></p>
<p class="p3"><span class="t5">tathā paṭipajjitabban’ti. </span></p>
<p class="p3">and practice accordingly.’ </p>
<p class="p3"><span class="t1"> </span></p>
<p class="p3"><span class="t5">Katamo cāvuso, adhammo; katamo ca dhammo? </span></p>
<p class="p3">So what are bad principles? What are good principles? </p>
<p class="p3"><span class="t1"> </span></p>
<p class="p3"><span class="t5">Katamo ca anattho, katamo ca attho? </span></p>
<p class="p3">What are bad results? And what are good results? </p>
<p class="p3"><span class="t1"> </span></p>
<p class="p3"><span class="t5">Pāṇātipāto, āvuso, adhammo; </span></p>
<p class="p3">Killing living creatures is a bad principle. </p>
<p class="p3"><span class="t1"> </span></p>
<p class="p3"><span class="t5">pāṇātipātā veramaṇī dhammo; </span></p>
<p class="p3">Not killing living creatures is a good principle. </p>
<p class="p3"><span class="t1"> </span></p>
<p class="p3"><span class="t5">ye ca pāṇātipātapaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by killing living creatures are bad results. </p>
<p class="p3"><span class="t1"> </span></p>
<p class="p3"><span class="t5">pāṇātipātā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of not killing living creatures are good results. </p>
<p class="p3"><span class="t1"> </span></p>
<p class="p3"><span class="t5">Adinnādānaṃ, āvuso, adhammo; </span></p>
<p class="p3">Stealing is a bad principle. </p>
<p class="p3"><span class="t1"> </span></p>
<p class="p3"><span class="t5">adinnādānā veramaṇī dhammo; </span></p>
<p class="p3">Not stealing is a good principle. </p>
<p class="p3"><span class="t1"> </span></p>
<p class="p3"><span class="t5">ye ca adinnādānapaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by stealing are bad results. </p>
<p class="p3"><span class="t1"> </span></p>
<p class="p3"><span class="t5">adinnādānā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of not stealing are good results. </p>
<p class="p3"><span class="t1"> </span></p>
<p class="p3"><span class="t5">Kāmesumicchācāro, āvuso, adhammo; </span></p>
<p class="p3">Sexual misconduct is a bad principle. </p>
<p class="p3"><span class="t1"> </span></p>
<p class="p3"><span class="t5">kāmesumicchācārā veramaṇī dhammo; </span></p>
<p class="p3">Avoiding sexual misconduct is a good principle. </p>
<p class="p3"><span class="t1"> </span></p>
<p class="p3"><span class="t5">ye ca kāmesumicchācārapaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by sexual misconduct are bad results. </p>
<p class="p3"><span class="t1"> </span></p>
<p class="p3"><span class="t5">kāmesumicchācārā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of avoiding sexual misconduct are good results. </p>
<p class="p3"><span class="t1"> </span></p>
<p class="p3"><span class="t5">Musāvādo, āvuso, adhammo; </span></p>
<p class="p3">Lying is a bad principle. </p>
<p class="p3"><span class="t1"> </span></p>
<p class="p3"><span class="t5">musāvādā veramaṇī dhammo; </span></p>
<p class="p3">Not lying is a good principle. </p>
<p class="p3"><span class="t1"> </span></p>
<p class="p3"><span class="t5">ye ca musāvādapaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by lying are bad results. </p>
<p class="p3"><span class="t1"> </span></p>
<p class="p3"><span class="t5">musāvādā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of not lying are good results. </p>
<p class="p3"><span class="t1"> </span></p>
<p class="p3"><span class="t5">Pisuṇā vācā, āvuso, adhammo; </span></p>
<p class="p3">Divisive speech is a bad principle. </p>
<p class="p3"><span class="t1"> </span></p>
<p class="p3"><span class="t5">pisuṇāya vācāya veramaṇī dhammo; </span></p>
<p class="p3">Avoiding divisive speech is a good principle. </p>
<p class="p3"><span class="t1"> </span></p>
<p class="p3"><span class="t5">ye ca pisuṇāvācāpaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by divisive speech are bad results. </p>
<p class="p3"><span class="t1"> </span></p>
<p class="p3"><span class="t5">pisuṇāya vācāya veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of avoiding divisive speech are good results. </p>
<p class="p3"><span class="t1"> </span></p>
<p class="p3"><span class="t5">Pharusā vācā, āvuso, adhammo; </span></p>
<p class="p3">Harsh speech is a bad principle. </p>
<p class="p3"><span class="t1"> </span></p>
<p class="p3"><span class="t5">pharusāya vācāya veramaṇī dhammo; </span></p>
<p class="p3">Avoiding harsh speech is a good principle. </p>
<p class="p3"><span class="t1"> </span></p>
<p class="p3"><span class="t5">ye ca pharusāvācāpaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by harsh speech are bad results. </p>
<p class="p3"><span class="t1"> </span></p>
<p class="p3"><span class="t5">pharusāya vācāya veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of avoiding harsh speech are good results. </p>
<p class="p3"><span class="t1"> </span></p>
<p class="p3"><span class="t5">Samphappalāpo, āvuso, adhammo; </span></p>
<p class="p3">Talking nonsense is a bad principle. </p>
<p class="p3"><span class="t1"> </span></p>
<p class="p3"><span class="t5">samphappalāpā veramaṇī dhammo; </span></p>
<p class="p3">Avoiding talking nonsense is a good principle. </p>
<p class="p3"><span class="t1"> </span></p>
<p class="p3"><span class="t5">ye ca samphappalāpapaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by talking nonsense are bad results. </p>
<p class="p3"><span class="t1"> </span></p>
<p class="p3"><span class="t5">samphappalāpā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of avoiding talking nonsense are good results. </p>
<p class="p3"><span class="t1"> </span></p>
<p class="p3"><span class="t5">Abhijjhā, āvuso, adhammo; </span></p>
<p class="p3">Covetousness is a bad principle. </p>
<p class="p3"><span class="t1"> </span></p>
<p class="p3"><span class="t5">anabhijjhā dhammo; </span></p>
<p class="p3">Contentment is a good principle. </p>
<p class="p3"><span class="t1"> </span></p>
<p class="p3"><span class="t5">ye ca abhijjhāpaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by covetousness are bad results. </p>
<p class="p3"><span class="t1"> </span></p>
<p class="p3"><span class="t5">anabhijjhāpaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of contentment are good results. </p>
<p class="p3"><span class="t1"> </span></p>
<p class="p3"><span class="t5">Byāpādo, āvuso, adhammo; </span></p>
<p class="p3">Ill will is a bad principle. </p>
<p class="p3"><span class="t1"> </span></p>
<p class="p3"><span class="t5">abyāpādo dhammo; </span></p>
<p class="p3">Good will is a good principle. </p>
<p class="p3"><span class="t1"> </span></p>
<p class="p3"><span class="t5">ye ca byāpādapaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by ill will are bad results. </p>
<p class="p3"><span class="t1"> </span></p>
<p class="p3"><span class="t5">abyāpādapaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of good will are good results. </p>
<p class="p3"><span class="t1"> </span></p>
<p class="p3"><span class="t5">Micchādiṭṭhi, āvuso, adhammo; </span></p>
<p class="p3">Wrong view is a bad principle. </p>
<p class="p3"><span class="t1"> </span></p>
<p class="p3"><span class="t5">sammādiṭṭhi dhammo; </span></p>
<p class="p3">Right view is a good principle. </p>
<p class="p3"><span class="t1"> </span></p>
<p class="p3"><span class="t5">ye ca micchādiṭṭhipaccayā aneke pāpakā akusalā dhammā sambhavanti, ayaṃ anattho; </span></p>
<p class="p3">And the many bad, unskillful qualities produced by wrong view are bad results. </p>
<p class="p3"><span class="t1"> </span></p>
<p class="p3"><span class="t5">sammādiṭṭhipaccayā ca aneke kusalā dhammā bhāvanāpāripūriṃ gacchanti, ayaṃ attho. </span></p>
<p class="p3">And the many skillful qualities fully developed because of right view are good results. </p>
<p class="p3"><span class="t1"> </span></p>
<p class="p3"><span class="t5">‘Yaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho—</span></p>
<p class="p3">The Buddha gave this brief passage for recitation, then entered his dwelling without explaining the meaning in detail: </p>
<p class="p3"><span class="t1"> </span></p>
<p class="p3"><span class="t5">adhammo ca, bhikkhave, veditabbo … pe … </span></p>
<p class="p3">‘You should know bad principles and good principles … </p>
<p class="p3"><span class="t1"> </span></p>
<p class="p3"><span class="t5">tathā paṭipajjitabban’ti. </span></p>
<p class="p3">and practice accordingly.’ </p>
<p class="p3"><span class="t1"> </span></p>
<p class="p3"><span class="t5">Imassa kho ahaṃ, āvuso, bhagavatā saṅkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi. </span></p>
<p class="p3">And this is how I understand the detailed meaning of this passage for recitation. </p>
<p class="p3"><span class="t1"> </span></p>
<p class="p3"><span class="t5">Ākaṅkhamānā ca pana tumhe, āvuso, bhagavantaṃyeva upasaṅkamitvā etamatthaṃ paṭipuccheyyātha. </span></p>
<p class="p3">If you wish, you may go to the Buddha and ask him about this. </p>
<p class="p3"><span class="t1"> </span></p>
<p class="p3"><span class="t5">Yathā no bhagavā byākaroti tathā naṃ dhāreyyāthā”ti. </span></p>
<p class="p3">You should remember it in line with the Buddha’s answer.” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti kho te bhikkhū āyasmato mahākaccānassa bhāsitaṃ abhinanditvā anumoditvā uṭṭhāyāsanā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ: </span></p>
<p class="p3">“Yes, reverend,” said those mendicants, approving and agreeing with what Mahākaccāna said. Then they rose from their seats and went to the Buddha, bowed, sat down to one side, and told him what had happened. Then they said: </p>
<p class="p3"><span class="t1"> </span></p>
<p class="p3"><span class="t5">“Yaṃ kho no, bhante, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘adhammo ca, bhikkhave, veditabbo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tathā paṭipajjitabban’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, bhante, amhākaṃ acirapakkantassa bhagavato etadahosi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘idaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“adhammo ca, bhikkhave, veditabbo … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tathā paṭipajjitabban”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko nu kho imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, bhante, amhākaṃ etadahosi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘ayaṃ kho āyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yannūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāma. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yathā no āyasmā mahākaccāno byākarissati tathā naṃ dhāressāmā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho mayaṃ, bhante, yenāyasmā mahākaccāno tenupasaṅkamimhā; upasaṅkamitvā āyasmantaṃ mahākaccānaṃ etamatthaṃ apucchimhā. </span></p>
<p class="p3">“Sir, we went to Mahākaccāna and asked him about this matter. </p>
<p class="p3"><span class="t1"> </span></p>
<p class="p3"><span class="t5">Tesaṃ no, bhante, āyasmatā mahākaccānena imehi akkharehi imehi padehi imehi byañjanehi attho suvibhatto”ti. </span></p>
<p class="p3">And Mahākaccāna clearly explained the meaning to us in this manner, with these words and phrases.” </p>
<p class="p3"><span class="t1"> </span></p>
<p class="p3"><span class="t5">“Sādhu sādhu, bhikkhave. </span></p>
<p class="p3">“Good, good, mendicants! </p>
<p class="p3"><span class="t1"> </span></p>
<p class="p3"><span class="t5">Paṇḍito, bhikkhave, mahākaccāno. Mahāpañño, bhikkhave, mahākaccāno. </span></p>
<p class="p3">Mahākaccāna is astute, he has great wisdom. </p>
<p class="p3"><span class="t1"> </span></p>
<p class="p3"><span class="t5">Mañcepi tumhe, bhikkhave, upasaṅkamitvā etamatthaṃ paṭipuccheyyātha, ahampi cetaṃ evamevaṃ byākareyyaṃ yathā taṃ mahākaccānena byākataṃ. </span></p>
<p class="p3">If you came to me and asked this question, I would answer it in exactly the same way as Mahākaccāna. </p>
<p class="p3"><span class="t1"> </span></p>
<p class="p3"><span class="t5">Eso ceva tassa attho. Evañca naṃ dhāreyyāthā”ti. </span></p>
<p class="p3">That is what it means, and that’s how you should remember it.” </p>
<p class="p3"><span class="t1"> </span></p>
<p class="p3"><span class="t5">Chaṭṭhaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
