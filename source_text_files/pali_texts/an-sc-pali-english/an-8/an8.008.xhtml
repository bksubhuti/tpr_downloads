<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>8.008-8. Uttaravipattisutta  - 8. Uttara on Failure </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">8.008. 8. Uttaravipattisutta  - 8. Uttara on Failure </span></h3>
<p class="p3"><span class="t4">1. Mettāvagga  - 1. Love </span></p>
<p class="p3"><span class="t1"> </span></p>
<p class="p3"><span class="t5">Ekaṃ samayaṃ āyasmā uttaro mahisavatthusmiṃ viharati saṅkheyyake pabbate vaṭajālikāyaṃ. </span></p>
<p class="p3">At one time Venerable Uttara was staying on the Saṅkheyyaka Mountain in the Mahisa region near Dhavajālikā. </p>
<p class="p3"><span class="t1"> </span></p>
<p class="p3"><span class="t5">Tatra kho āyasmā uttaro bhikkhū āmantesi: </span></p>
<p class="p3">There Uttara addressed the mendicants: </p>
<p class="p3"><span class="t1"> </span></p>
<p class="p3"><span class="t5">“sādhāvuso, bhikkhu kālena kālaṃ attavipattiṃ paccavekkhitā hoti. </span></p>
<p class="p3">“Mendicants, it’s good for a mendicant to check their own failings from time to time. </p>
<p class="p3"><span class="t1"> </span></p>
<p class="p3"><span class="t5">Sādhāvuso, bhikkhu kālena kālaṃ paravipattiṃ paccavekkhitā hoti. </span></p>
<p class="p3">It’s good for a mendicant to check the failings of others from time to time. </p>
<p class="p3"><span class="t1"> </span></p>
<p class="p3"><span class="t5">Sādhāvuso, bhikkhu kālena kālaṃ attasampattiṃ paccavekkhitā hoti. </span></p>
<p class="p3">It’s good for a mendicant to check their own successes from time to time. </p>
<p class="p3"><span class="t1"> </span></p>
<p class="p3"><span class="t5">Sādhāvuso, bhikkhu kālena kālaṃ parasampattiṃ paccavekkhitā hotī”ti. </span></p>
<p class="p3">It’s good for a mendicant to check the successes of others from time to time.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena vessavaṇo mahārājā uttarāya disāya dakkhiṇaṃ disaṃ gacchati kenacideva karaṇīyena. </span></p>
<p class="p3">Now at that time the great king Vessavaṇa was on his way from the north to the south on some business. </p>
<p class="p3"><span class="t1"> </span></p>
<p class="p3"><span class="t5">Assosi kho vessavaṇo mahārājā āyasmato uttarassa mahisavatthusmiṃ saṅkheyyake pabbate vaṭajālikāyaṃ bhikkhūnaṃ evaṃ dhammaṃ desentassa: </span></p>
<p class="p3">He heard Venerable Uttara teaching this to the mendicants on Saṅkheyyaka Mountain. </p>
<p class="p3"><span class="t1"> </span></p>
<p class="p3"><span class="t5">“sādhāvuso, bhikkhu kālena kālaṃ attavipattiṃ paccavekkhitā hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sādhāvuso, bhikkhu kālena kālaṃ paravipattiṃ paccavekkhitā hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sādhāvuso, bhikkhu kālena kālaṃ attasampattiṃ paccavekkhitā hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sādhāvuso, bhikkhu kālena kālaṃ parasampattiṃ paccavekkhitā hotī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho vessavaṇo mahārājā—seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evamevaṃ mahisavatthusmiṃ saṅkheyyake pabbate vaṭajālikāyaṃ antarahito devesu tāvatiṃsesu pāturahosi. </span></p>
<p class="p3">Then Vessavaṇa vanished from Saṅkheyyaka Mountain and appeared among the gods of the Thirty Three, as easily as a strong person would extend or contract their arm. </p>
<p class="p3"><span class="t1"> </span></p>
<p class="p3"><span class="t5">Atha kho vessavaṇo mahārājā yena sakko devānamindo tenupasaṅkami; upasaṅkamitvā sakkaṃ devānamindaṃ etadavoca: </span></p>
<p class="p3">Then he went up to Sakka, lord of gods, and said to him: </p>
<p class="p3"><span class="t1"> </span></p>
<p class="p3"><span class="t5">“yagghe, mārisa, jāneyyāsi. </span></p>
<p class="p3">“Please sir, you should know this. </p>
<p class="p3"><span class="t1"> </span></p>
<p class="p3"><span class="t5">Eso āyasmā uttaro mahisavatthusmiṃ saṅkheyyake pabbate vaṭajālikāyaṃ bhikkhūnaṃ evaṃ dhammaṃ deseti: </span></p>
<p class="p3">Venerable Uttara is teaching the mendicants on Saṅkheyyaka Mountain in this way: </p>
<p class="p3"><span class="t1"> </span></p>
<p class="p3"><span class="t5">‘sādhāvuso, bhikkhu kālena kālaṃ attavipattiṃ paccavekkhitā hoti. </span></p>
<p class="p3">‘It’s good for a mendicant from time to time to check their own failings. … </p>
<p class="p3"><span class="t1"> </span></p>
<p class="p3"><span class="t5">Sādhāvuso, bhikkhu kālena kālaṃ paravipattiṃ … pe … </span></p>
<p class="p3">the failings of others … </p>
<p class="p3"><span class="t1"> </span></p>
<p class="p3"><span class="t5">attasampattiṃ … </span></p>
<p class="p3">their own successes … </p>
<p class="p3"><span class="t1"> </span></p>
<p class="p3"><span class="t5">parasampattiṃ paccavekkhitā hotī’”ti. </span></p>
<p class="p3">the successes of others.’ </p>
<p class="p3"><span class="t1"> </span></p>
<p class="p3"><span class="t5">Atha kho sakko devānamindo seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evamevaṃ devesu tāvatiṃsesu antarahito mahisavatthusmiṃ saṅkheyyake pabbate vaṭajālikāyaṃ āyasmato uttarassa sammukhe pāturahosi. </span></p>
<p class="p3">Then, as easily as a strong person would extend or contract their arm, Sakka vanished from the gods of the Thirty Three and reappeared on Saṅkheyyaka Mountain in front of Venerable Uttara. </p>
<p class="p3"><span class="t1"> </span></p>
<p class="p3"><span class="t5">Atha kho sakko devānamindo yenāyasmā uttaro tenupasaṅkami; upasaṅkamitvā āyasmantaṃ uttaraṃ abhivādetvā ekamantaṃ aṭṭhāsi. Ekamantaṃ ṭhito kho sakko devānamindo āyasmantaṃ uttaraṃ etadavoca: </span></p>
<p class="p3">Then Sakka went up to Venerable Uttara, bowed, stood to one side, and said to him: </p>
<p class="p3"><span class="t1"> </span></p>
<p class="p3"><span class="t5">“Saccaṃ kira, bhante, āyasmā uttaro bhikkhūnaṃ evaṃ dhammaṃ desesi: </span></p>
<p class="p3">“Is it really true, sir, that you teach the mendicants in this way: </p>
<p class="p3"><span class="t1"> </span></p>
<p class="p3"><span class="t5">‘sādhāvuso, bhikkhu kālena kālaṃ attavipattiṃ paccavekkhitā hoti, </span></p>
<p class="p3">‘It’s good for a mendicant from time to time to check their own failings … </p>
<p class="p3"><span class="t1"> </span></p>
<p class="p3"><span class="t5">sādhāvuso, bhikkhu kālena kālaṃ paravipattiṃ … pe … </span></p>
<p class="p3">the failings of others … </p>
<p class="p3"><span class="t1"> </span></p>
<p class="p3"><span class="t5">attasampattiṃ … </span></p>
<p class="p3">their own successes … </p>
<p class="p3"><span class="t1"> </span></p>
<p class="p3"><span class="t5">parasampattiṃ paccavekkhitā hotī’”ti? </span></p>
<p class="p3">the successes of others’?” </p>
<p class="p3"><span class="t1"> </span></p>
<p class="p3"><span class="t5">“Evaṃ, devānamindā”ti. </span></p>
<p class="p3">“Indeed, lord of gods.” </p>
<p class="p3"><span class="t1"> </span></p>
<p class="p3"><span class="t5">“Kiṃ panidaṃ, bhante, āyasmato uttarassa sakaṃ paṭibhānaṃ, udāhu tassa bhagavato vacanaṃ arahato sammāsambuddhassā”ti? </span></p>
<p class="p3">“Sir, did this teaching come to you from your own inspiration, or was it spoken by the Blessed One, the perfected one, the fully awakened Buddha?” </p>
<p class="p3"><span class="t1"> </span></p>
<p class="p3"><span class="t5">“Tena hi, devānaminda, upamaṃ te karissāmi. </span></p>
<p class="p3">“Well then, lord of gods, I shall give you a simile. </p>
<p class="p3"><span class="t1"> </span></p>
<p class="p3"><span class="t5">Upamāya m’idhekacce viññū purisā bhāsitassa atthaṃ ājānanti. </span></p>
<p class="p3">For by means of a simile some sensible people understand the meaning of what is said. </p>
<p class="p3"><span class="t1"> </span></p>
<p class="p3"><span class="t5">Seyyathāpi, devānaminda, gāmassa vā nigamassa vā avidūre mahādhaññarāsi. </span></p>
<p class="p3">Suppose there was a large heap of grain not far from a town or village. </p>
<p class="p3"><span class="t1"> </span></p>
<p class="p3"><span class="t5">Tato mahājanakāyo dhaññaṃ āhareyya—</span></p>
<p class="p3">And a large crowd were to take away grain </p>
<p class="p3"><span class="t1"> </span></p>
<p class="p3"><span class="t5">kājehipi piṭakehipi ucchaṅgehipi añjalīhipi. </span></p>
<p class="p3">with carrying poles, baskets, hip sacks, or their cupped hands. </p>
<p class="p3"><span class="t1"> </span></p>
<p class="p3"><span class="t5">Yo nu kho, devānaminda, taṃ mahājanakāyaṃ upasaṅkamitvā evaṃ puccheyya: </span></p>
<p class="p3">If someone were to go to that crowd and ask them </p>
<p class="p3"><span class="t1"> </span></p>
<p class="p3"><span class="t5">‘kuto imaṃ dhaññaṃ āharathā’ti, kathaṃ byākaramāno nu kho, devānaminda, so mahājanakāyo sammā byākaramāno byākareyyā”ti? </span></p>
<p class="p3">where they got the grain from, how should that crowd rightly reply?” </p>
<p class="p3"><span class="t1"> </span></p>
<p class="p3"><span class="t5">“‘Amumhā mahādhaññarāsimhā āharāmā’ti kho, bhante, so mahājanakāyo sammā byākaramāno byākareyyā”ti. </span></p>
<p class="p3">“Sir, they should reply that they took it from the large heap of grain.” </p>
<p class="p3"><span class="t1"> </span></p>
<p class="p3"><span class="t5">“Evamevaṃ kho, devānaminda, yaṃ kiñci subhāsitaṃ sabbaṃ taṃ tassa bhagavato vacanaṃ arahato sammāsambuddhassa. </span></p>
<p class="p3">“In the same way, lord of gods, whatever is well spoken is spoken by the Blessed One, the perfected one, the fully awakened Buddha. </p>
<p class="p3"><span class="t1"> </span></p>
<p class="p3"><span class="t5">Tato upādāyupādāya mayaṃ caññe ca bhaṇāmā”ti. </span></p>
<p class="p3">Both myself and others rely completely on that when we speak.” </p>
<p class="p3"><span class="t1"> </span></p>
<p class="p3"><span class="t5">“Acchariyaṃ, bhante, abbhutaṃ bhante. </span></p>
<p class="p3">“It’s incredible, sir, it’s amazing! </p>
<p class="p3"><span class="t1"> </span></p>
<p class="p3"><span class="t5">Yāva subhāsitañcidaṃ āyasmatā uttarena: </span></p>
<p class="p3">How well this was said by Venerable Uttara! </p>
<p class="p3"><span class="t1"> </span></p>
<p class="p3"><span class="t5">‘yaṃ kiñci subhāsitaṃ sabbaṃ taṃ tassa bhagavato vacanaṃ arahato sammāsambuddhassa. </span></p>
<p class="p3">‘Whatever is well spoken is spoken by the Blessed One, the perfected one, the fully awakened Buddha. </p>
<p class="p3"><span class="t1"> </span></p>
<p class="p3"><span class="t5">Tato upādāyupādāya mayañcaññe ca bhaṇāmā’ti. </span></p>
<p class="p3">Both myself and others rely completely on that when we speak.’ </p>
<p class="p3"><span class="t1"> </span></p>
<p class="p3"><span class="t5">Ekamidaṃ, bhante uttara, samayaṃ bhagavā rājagahe viharati gijjhakūṭe pabbate acirapakkante devadatte. </span></p>
<p class="p3">At one time the Buddha was staying near Rājagaha, on the Vulture’s Peak Mountain, not long after Devadatta had left. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā devadattaṃ ārabbha bhikkhū āmantesi: </span></p>
<p class="p3">There the Buddha spoke to the mendicants about Devadatta: </p>
<p class="p3"><span class="t1"> </span></p>
<p class="p3"><span class="t5">‘Sādhu, bhikkhave, bhikkhu kālena kālaṃ attavipattiṃ paccavekkhitā hoti. </span></p>
<p class="p3">‘Mendicants, it’s good for a mendicant from time to time to check their own failings … </p>
<p class="p3"><span class="t1"> </span></p>
<p class="p3"><span class="t5">Sādhu, bhikkhave, bhikkhu kālena kālaṃ paravipattiṃ … pe … </span></p>
<p class="p3">the failings of others … </p>
<p class="p3"><span class="t1"> </span></p>
<p class="p3"><span class="t5">attasampattiṃ … </span></p>
<p class="p3">their own successes … </p>
<p class="p3"><span class="t1"> </span></p>
<p class="p3"><span class="t5">parasampattiṃ paccavekkhitā hoti. </span></p>
<p class="p3">the successes of others. </p>
<p class="p3"><span class="t1"> </span></p>
<p class="p3"><span class="t5">Aṭṭhahi, bhikkhave, asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. </span></p>
<p class="p3">Overcome and overwhelmed by eight things that oppose the true teaching, Devadatta is going to a place of loss, to hell, there to remain for an eon, irredeemable. </p>
<p class="p3"><span class="t1"> </span></p>
<p class="p3"><span class="t5">Katamehi aṭṭhahi? </span></p>
<p class="p3">What eight? </p>
<p class="p3"><span class="t1"> </span></p>
<p class="p3"><span class="t5">Lābhena hi, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho; </span></p>
<p class="p3">Overcome and overwhelmed by gain … </p>
<p class="p3"><span class="t1"> </span></p>
<p class="p3"><span class="t5">alābhena, bhikkhave … pe … </span></p>
<p class="p3">loss … </p>
<p class="p3"><span class="t1"> </span></p>
<p class="p3"><span class="t5">yasena, bhikkhave … </span></p>
<p class="p3">fame … </p>
<p class="p3"><span class="t1"> </span></p>
<p class="p3"><span class="t5">ayasena, bhikkhave … </span></p>
<p class="p3">disgrace … </p>
<p class="p3"><span class="t1"> </span></p>
<p class="p3"><span class="t5">sakkārena, bhikkhave … </span></p>
<p class="p3">honor … </p>
<p class="p3"><span class="t1"> </span></p>
<p class="p3"><span class="t5">asakkārena, bhikkhave … </span></p>
<p class="p3">dishonor … </p>
<p class="p3"><span class="t1"> </span></p>
<p class="p3"><span class="t5">pāpicchatāya, bhikkhave … </span></p>
<p class="p3">wicked desires … </p>
<p class="p3"><span class="t1"> </span></p>
<p class="p3"><span class="t5">pāpamittatāya, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho. </span></p>
<p class="p3">bad friendship, Devadatta is going to a place of loss, to hell, there to remain for an eon, irredeemable. </p>
<p class="p3"><span class="t1"> </span></p>
<p class="p3"><span class="t5">Imehi kho, bhikkhave, aṭṭhahi asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. </span></p>
<p class="p3">Overcome and overwhelmed by these eight things that oppose the true teaching, Devadatta is going to a place of loss, to hell, there to remain for an eon, irredeemable. </p>
<p class="p3"><span class="t1"> </span></p>
<p class="p3"><span class="t5">Sādhu, bhikkhave, bhikkhu uppannaṃ lābhaṃ abhibhuyya abhibhuyya vihareyya; </span></p>
<p class="p3">It’s good for a mendicant, whenever they encounter it, to overcome gain … </p>
<p class="p3"><span class="t1"> </span></p>
<p class="p3"><span class="t5">uppannaṃ alābhaṃ … pe … </span></p>
<p class="p3">loss … </p>
<p class="p3"><span class="t1"> </span></p>
<p class="p3"><span class="t5">uppannaṃ yasaṃ … </span></p>
<p class="p3">fame … </p>
<p class="p3"><span class="t1"> </span></p>
<p class="p3"><span class="t5">uppannaṃ ayasaṃ … </span></p>
<p class="p3">disgrace … </p>
<p class="p3"><span class="t1"> </span></p>
<p class="p3"><span class="t5">uppannaṃ sakkāraṃ … </span></p>
<p class="p3">honor … </p>
<p class="p3"><span class="t1"> </span></p>
<p class="p3"><span class="t5">uppannaṃ asakkāraṃ … </span></p>
<p class="p3">dishonor … </p>
<p class="p3"><span class="t1"> </span></p>
<p class="p3"><span class="t5">uppannaṃ pāpicchataṃ … </span></p>
<p class="p3">wicked desires … </p>
<p class="p3"><span class="t1"> </span></p>
<p class="p3"><span class="t5">uppannaṃ pāpamittataṃ abhibhuyya abhibhuyya vihareyya. </span></p>
<p class="p3">bad friendship. </p>
<p class="p3"><span class="t1"> </span></p>
<p class="p3"><span class="t5">Kiñca, bhikkhave, bhikkhu atthavasaṃ paṭicca uppannaṃ lābhaṃ abhibhuyya abhibhuyya vihareyya; </span></p>
<p class="p3">What advantage does a mendicant gain by overcoming these eight things? </p>
<p class="p3"><span class="t1"> </span></p>
<p class="p3"><span class="t5">uppannaṃ alābhaṃ … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ yasaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ ayasaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ sakkāraṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ asakkāraṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ pāpicchataṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ pāpamittataṃ abhibhuyya abhibhuyya vihareyya? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ hissa, bhikkhave, uppannaṃ lābhaṃ anabhibhuyya viharato uppajjeyyuṃ āsavā vighātapariḷāhā, uppannaṃ lābhaṃ abhibhuyya viharato evaṃsa te āsavā vighātapariḷāhā na honti. </span></p>
<p class="p3">The distressing and feverish defilements that might arise in someone who lives without overcoming these eight things do not arise when they have overcome them. </p>
<p class="p3"><span class="t1"> </span></p>
<p class="p3"><span class="t5">Yaṃ hissa, bhikkhave, uppannaṃ alābhaṃ … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ yasaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ ayasaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ sakkāraṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ asakkāraṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ pāpicchataṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ pāpamittataṃ anabhibhuyya viharato uppajjeyyuṃ āsavā vighātapariḷāhā, uppannaṃ pāpamittataṃ abhibhuyya viharato evaṃsa te āsavā vighātapariḷāhā na honti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idaṃ kho, bhikkhave, bhikkhu atthavasaṃ paṭicca uppannaṃ lābhaṃ abhibhuyya abhibhuyya vihareyya; </span></p>
<p class="p3">This is the advantage that a mendicant gains by overcoming these eight things. </p>
<p class="p3"><span class="t1"> </span></p>
<p class="p3"><span class="t5">uppannaṃ alābhaṃ … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ yasaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ ayasaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ sakkāraṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ asakkāraṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ pāpicchataṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">uppannaṃ pāpamittataṃ abhibhuyya abhibhuyya vihareyya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha, bhikkhave, evaṃ sikkhitabbaṃ: </span></p>
<p class="p3">So you should train like this: </p>
<p class="p3"><span class="t1"> </span></p>
<p class="p3"><span class="t5">“uppannaṃ lābhaṃ abhibhuyya abhibhuyya viharissāma, </span></p>
<p class="p3">“Whenever we encounter it, we will overcome gain … </p>
<p class="p3"><span class="t1"> </span></p>
<p class="p3"><span class="t5">uppannaṃ alābhaṃ … pe … </span></p>
<p class="p3">loss … </p>
<p class="p3"><span class="t1"> </span></p>
<p class="p3"><span class="t5">uppannaṃ yasaṃ … </span></p>
<p class="p3">fame … </p>
<p class="p3"><span class="t1"> </span></p>
<p class="p3"><span class="t5">uppannaṃ ayasaṃ … </span></p>
<p class="p3">disgrace … </p>
<p class="p3"><span class="t1"> </span></p>
<p class="p3"><span class="t5">uppannaṃ sakkāraṃ … </span></p>
<p class="p3">honor … </p>
<p class="p3"><span class="t1"> </span></p>
<p class="p3"><span class="t5">uppannaṃ asakkāraṃ … </span></p>
<p class="p3">dishonor … </p>
<p class="p3"><span class="t1"> </span></p>
<p class="p3"><span class="t5">uppannaṃ pāpicchataṃ … </span></p>
<p class="p3">wicked desires … </p>
<p class="p3"><span class="t1"> </span></p>
<p class="p3"><span class="t5">uppannaṃ pāpamittataṃ abhibhuyya abhibhuyya viharissāmā”ti. </span></p>
<p class="p3">bad friendship.” </p>
<p class="p3"><span class="t1"> </span></p>
<p class="p3"><span class="t5">Evañhi vo, bhikkhave, sikkhitabban’ti. </span></p>
<p class="p3">That’s how you should train.’ </p>
<p class="p3"><span class="t1"> </span></p>
<p class="p3"><span class="t5">Ettāvatā, bhante uttara, manussesu catasso parisā—</span></p>
<p class="p3">Sir, Uttara, this exposition of the teaching is not established anywhere in the four assemblies—</p>
<p class="p3"><span class="t1"> </span></p>
<p class="p3"><span class="t5">bhikkhū, bhikkhuniyo, upāsakā, upāsikāyo. </span></p>
<p class="p3">monks, nuns, laymen, and laywomen. </p>
<p class="p3"><span class="t1"> </span></p>
<p class="p3"><span class="t5">Nāyaṃ dhammapariyāyo kismiñci upaṭṭhito. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Uggaṇhatu, bhante, āyasmā uttaro imaṃ dhammapariyāyaṃ. </span></p>
<p class="p3">Sir, learn this exposition of the teaching! </p>
<p class="p3"><span class="t1"> </span></p>
<p class="p3"><span class="t5">Pariyāpuṇātu, bhante, āyasmā uttaro imaṃ dhammapariyāyaṃ. </span></p>
<p class="p3">Memorize this exposition of the teaching! </p>
<p class="p3"><span class="t1"> </span></p>
<p class="p3"><span class="t5">Dhāretu, bhante, āyasmā uttaro imaṃ dhammapariyāyaṃ. </span></p>
<p class="p3">Remember this exposition of the teaching! </p>
<p class="p3"><span class="t1"> </span></p>
<p class="p3"><span class="t5">Atthasaṃhito ayaṃ, bhante, dhammapariyāyo ādibrahmacariyako”ti. </span></p>
<p class="p3">Sir, this exposition of the teaching is beneficial and relates to the fundamentals of the spiritual life.” </p>
<p class="p3"><span class="t1"> </span></p>
<p class="p3"><span class="t5">Aṭṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
