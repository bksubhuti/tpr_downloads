<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>8.002-2. Paññāsutta  - 2. Wisdom </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">8.002. 2. Paññāsutta  - 2. Wisdom </span></h3>
<p class="p3"><span class="t4">1. Mettāvagga  - 1. Love </span></p>
<p class="p3"><span class="t1"> </span></p>
<p class="p3"><span class="t5">“Aṭṭhime, bhikkhave, hetū aṭṭha paccayā ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattanti. </span></p>
<p class="p3">“Mendicants, there are eight causes and reasons that lead to acquiring the wisdom fundamental to the spiritual life, and to its increase, growth, and full development once it has been acquired. </p>
<p class="p3"><span class="t1"> </span></p>
<p class="p3"><span class="t5">Katame aṭṭha? </span></p>
<p class="p3">What eight? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu satthāraṃ upanissāya viharati aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemañca gāravo ca. </span></p>
<p class="p3">It’s when a mendicant lives relying on the Teacher or a spiritual companion in a teacher’s role. And they set up a keen sense of conscience and prudence for them, with warmth and respect. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, paṭhamo hetu paṭhamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. </span></p>
<p class="p3">This is the first cause. </p>
<p class="p3"><span class="t1"> </span></p>
<p class="p3"><span class="t5">So taṃ satthāraṃ upanissāya viharanto aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemañca gāravo ca, te kālena kālaṃ upasaṅkamitvā paripucchati paripañhati: </span></p>
<p class="p3">When a mendicant lives relying on the Teacher or a spiritual companion in a teacher’s role—with a keen sense of conscience and prudence for them, with warmth and respect—from time to time they go and ask them questions: </p>
<p class="p3"><span class="t1"> </span></p>
<p class="p3"><span class="t5">‘idaṃ, bhante, kathaṃ; imassa ko attho’ti? </span></p>
<p class="p3">‘Why, sir, does it say this? What does that mean?’ </p>
<p class="p3"><span class="t1"> </span></p>
<p class="p3"><span class="t5">Tassa te āyasmanto avivaṭañceva vivaranti, anuttānīkatañca uttānīkaronti, anekavihitesu ca kaṅkhāṭhāniyesu dhammesu kaṅkhaṃ paṭivinodenti. </span></p>
<p class="p3">Those venerables clarify what is unclear, reveal what is obscure, and dispel doubt regarding the many doubtful matters. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, dutiyo hetu dutiyo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. </span></p>
<p class="p3">This is the second cause. </p>
<p class="p3"><span class="t1"> </span></p>
<p class="p3"><span class="t5">So taṃ dhammaṃ sutvā dvayena vūpakāsena sampādeti—kāyavūpakāsena ca cittavūpakāsena ca. </span></p>
<p class="p3">After hearing that teaching they perfect withdrawal of both body and mind. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, tatiyo hetu tatiyo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. </span></p>
<p class="p3">This is the third cause. </p>
<p class="p3"><span class="t1"> </span></p>
<p class="p3"><span class="t5">Sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span></p>
<p class="p3">A mendicant is ethical, restrained in the monastic code, conducting themselves well and seeking alms in suitable places. Seeing danger in the slightest fault, they keep the rules they’ve undertaken. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, catuttho hetu catuttho paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. </span></p>
<p class="p3">This is the fourth cause. </p>
<p class="p3"><span class="t1"> </span></p>
<p class="p3"><span class="t5">Bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span></p>
<p class="p3">They’re very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, reinforcing them by recitation, mentally scrutinizing them, and comprehending them theoretically. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, pañcamo hetu pañcamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. </span></p>
<p class="p3">This is the fifth cause. </p>
<p class="p3"><span class="t1"> </span></p>
<p class="p3"><span class="t5">Āraddhavīriyo viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. </span></p>
<p class="p3">They live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, chaṭṭho hetu chaṭṭho paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. </span></p>
<p class="p3">This is the sixth cause. </p>
<p class="p3"><span class="t1"> </span></p>
<p class="p3"><span class="t5">Saṅghagato kho pana anānākathiko hoti atiracchānakathiko. </span></p>
<p class="p3">When in the Saṅgha they don’t engage in motley talk or unworthy talk. </p>
<p class="p3"><span class="t1"> </span></p>
<p class="p3"><span class="t5">Sāmaṃ vā dhammaṃ bhāsati paraṃ vā ajjhesati ariyaṃ vā tuṇhībhāvaṃ nātimaññati. </span></p>
<p class="p3">Either they talk on Dhamma, or they invite someone else to do so, or they respect noble silence. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, sattamo hetu sattamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. </span></p>
<p class="p3">This is the seventh cause. </p>
<p class="p3"><span class="t1"> </span></p>
<p class="p3"><span class="t5">Pañcasu kho pana upādānakkhandhesu udayabbayānupassī viharati: </span></p>
<p class="p3">They meditate observing rise and fall in the five grasping aggregates. </p>
<p class="p3"><span class="t1"> </span></p>
<p class="p3"><span class="t5">‘iti rūpaṃ, iti rūpassa samudayo, iti rūpassa atthaṅgamo; </span></p>
<p class="p3">‘Such is form, such is the origin of form, such is the ending of form. </p>
<p class="p3"><span class="t1"> </span></p>
<p class="p3"><span class="t5">iti vedanā, iti vedanāya samudayo, iti vedanāya atthaṅgamo; </span></p>
<p class="p3">Such is feeling, such is the origin of feeling, such is the ending of feeling. </p>
<p class="p3"><span class="t1"> </span></p>
<p class="p3"><span class="t5">iti saññā … pe … </span></p>
<p class="p3">Such is perception, such is the origin of perception, such is the ending of perception. </p>
<p class="p3"><span class="t1"> </span></p>
<p class="p3"><span class="t5">iti saṅkhārā … </span></p>
<p class="p3">Such are choices, such is the origin of choices, such is the ending of choices. </p>
<p class="p3"><span class="t1"> </span></p>
<p class="p3"><span class="t5">iti viññāṇaṃ, iti viññāṇassa samudayo, iti viññāṇassa atthaṅgamo’ti. </span></p>
<p class="p3">Such is consciousness, such is the origin of consciousness, such is the ending of consciousness.’ </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, aṭṭhamo hetu aṭṭhamo paccayo ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattati. </span></p>
<p class="p3">This is the eighth cause. </p>
<p class="p3"><span class="t1"> </span></p>
<p class="p3"><span class="t5">Tamenaṃ sabrahmacārī evaṃ sambhāventi: </span></p>
<p class="p3">Their spiritual companions esteem them: </p>
<p class="p3"><span class="t1"> </span></p>
<p class="p3"><span class="t5">‘ayaṃ kho āyasmā satthāraṃ upanissāya viharati aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemañca gāravo ca. </span></p>
<p class="p3">‘This venerable lives relying on the Teacher or a spiritual companion in a teacher’s role. They set up a keen sense of conscience and prudence for them, with warmth and respect. </p>
<p class="p3"><span class="t1"> </span></p>
<p class="p3"><span class="t5">Addhā ayamāyasmā jānaṃ jānāti passaṃ passatī’ti. </span></p>
<p class="p3">Clearly this venerable knows and sees.’ </p>
<p class="p3"><span class="t1"> </span></p>
<p class="p3"><span class="t5">Ayampi dhammo piyattāya garuttāya bhāvanāya sāmaññāya ekībhāvāya saṃvattati. (1) </span></p>
<p class="p3">This quality leads to warmth, respect, esteem, harmony, and unity. </p>
<p class="p3"><span class="t1"> </span></p>
<p class="p3"><span class="t5">‘Taṃ kho panāyamāyasmā satthāraṃ upanissāya viharanto aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ paccupaṭṭhitaṃ hoti pemañca gāravo ca, te kālena kālaṃ upasaṅkamitvā paripucchati paripañhati: </span></p>
<p class="p3">‘This venerable lives relying on the Teacher or a spiritual companion in a teacher’s role, and from time to time they go and ask them questions … </p>
<p class="p3"><span class="t1"> </span></p>
<p class="p3"><span class="t5">“idaṃ, bhante, kathaṃ; imassa ko attho”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa te āyasmanto avivaṭañceva vivaranti, anuttānīkatañca uttānīkaronti, anekavihitesu ca kaṅkhāṭhāniyesu dhammesu kaṅkhaṃ paṭivinodenti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Addhā ayamāyasmā jānaṃ jānāti passaṃ passatī’ti. </span></p>
<p class="p3">Clearly this venerable knows and sees.’ </p>
<p class="p3"><span class="t1"> </span></p>
<p class="p3"><span class="t5">Ayampi dhammo piyattāya garuttāya bhāvanāya sāmaññāya ekībhāvāya saṃvattati. (2) </span></p>
<p class="p3">This quality also leads to warmth, respect, esteem, harmony, and unity. </p>
<p class="p3"><span class="t1"> </span></p>
<p class="p3"><span class="t5">‘Taṃ kho panāyamāyasmā dhammaṃ sutvā dvayena vūpakāsena sampādeti—kāyavūpakāsena ca cittavūpakāsena ca. </span></p>
<p class="p3">‘After hearing that teaching they perfect withdrawal of both body and mind. </p>
<p class="p3"><span class="t1"> </span></p>
<p class="p3"><span class="t5">Addhā ayamāyasmā jānaṃ jānāti passaṃ passatī’ti. </span></p>
<p class="p3">Clearly this venerable knows and sees.’ </p>
<p class="p3"><span class="t1"> </span></p>
<p class="p3"><span class="t5">Ayampi dhammo piyattāya garuttāya bhāvanāya sāmaññāya ekībhāvāya saṃvattati. (3) </span></p>
<p class="p3">This quality also leads to warmth, respect, esteem, harmony, and unity. </p>
<p class="p3"><span class="t1"> </span></p>
<p class="p3"><span class="t5">‘Sīlavā kho panāyamāyasmā pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span></p>
<p class="p3">‘This venerable is ethical … </p>
<p class="p3"><span class="t1"> </span></p>
<p class="p3"><span class="t5">Addhā ayamāyasmā jānaṃ jānāti passaṃ passatī’ti. </span></p>
<p class="p3">Clearly this venerable knows and sees.’ </p>
<p class="p3"><span class="t1"> </span></p>
<p class="p3"><span class="t5">Ayampi dhammo piyattāya garuttāya bhāvanāya sāmaññāya ekībhāvāya saṃvattati. (4) </span></p>
<p class="p3">This quality also leads to warmth, respect, esteem, harmony, and unity. </p>
<p class="p3"><span class="t1"> </span></p>
<p class="p3"><span class="t5">‘Bahussuto kho panāyamāyasmā sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span></p>
<p class="p3">‘This venerable is very learned, remembering and keeping what they’ve learned. … </p>
<p class="p3"><span class="t1"> </span></p>
<p class="p3"><span class="t5">Addhā ayamāyasmā jānaṃ jānāti passaṃ passatī’ti. </span></p>
<p class="p3">Clearly this venerable knows and sees.’ </p>
<p class="p3"><span class="t1"> </span></p>
<p class="p3"><span class="t5">Ayampi dhammo piyattāya garuttāya bhāvanāya sāmaññāya ekībhāvāya saṃvattati. (5) </span></p>
<p class="p3">This quality also leads to warmth, respect, esteem, harmony, and unity. </p>
<p class="p3"><span class="t1"> </span></p>
<p class="p3"><span class="t5">‘Āraddhavīriyo kho panāyamāyasmā viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. </span></p>
<p class="p3">‘This venerable lives with energy roused up … </p>
<p class="p3"><span class="t1"> </span></p>
<p class="p3"><span class="t5">Addhā ayamāyasmā jānaṃ jānāti passaṃ passatī’ti. </span></p>
<p class="p3">Clearly this venerable knows and sees.’ </p>
<p class="p3"><span class="t1"> </span></p>
<p class="p3"><span class="t5">Ayampi dhammo piyattāya garuttāya bhāvanāya sāmaññāya ekībhāvāya saṃvattati. (6) </span></p>
<p class="p3">This quality also leads to warmth, respect, esteem, harmony, and unity. </p>
<p class="p3"><span class="t1"> </span></p>
<p class="p3"><span class="t5">‘Saṅghagato kho panāyamāyasmā anānākathiko hoti atiracchānakathiko. </span></p>
<p class="p3">‘When in the Saṅgha they don’t engage in motley talk or unworthy talk. </p>
<p class="p3"><span class="t1"> </span></p>
<p class="p3"><span class="t5">Sāmaṃ vā dhammaṃ bhāsati paraṃ vā ajjhesati ariyaṃ vā tuṇhībhāvaṃ nātimaññati. </span></p>
<p class="p3">Either they talk on Dhamma, or they invite someone else to do so, or they respect noble silence. </p>
<p class="p3"><span class="t1"> </span></p>
<p class="p3"><span class="t5">Addhā ayamāyasmā jānaṃ jānāti passaṃ passatī’ti. </span></p>
<p class="p3">Clearly this venerable knows and sees.’ </p>
<p class="p3"><span class="t1"> </span></p>
<p class="p3"><span class="t5">Ayampi dhammo piyattāya garuttāya bhāvanāya sāmaññāya ekībhāvāya saṃvattati. (7) </span></p>
<p class="p3">This quality also leads to warmth, respect, esteem, harmony, and unity. </p>
<p class="p3"><span class="t1"> </span></p>
<p class="p3"><span class="t5">‘Pañcasu kho panāyamāyasmā upādānakkhandhesu udayabbayānupassī viharati—</span></p>
<p class="p3">‘They meditate observing rise and fall in the five grasping aggregates. … </p>
<p class="p3"><span class="t1"> </span></p>
<p class="p3"><span class="t5">iti rūpaṃ, iti rūpassa samudayo, iti rūpassa atthaṅgamo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iti vedanā … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iti saññā … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iti saṅkhārā … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iti viññāṇaṃ, iti viññāṇassa samudayo, iti viññāṇassa atthaṅgamoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Addhā ayamāyasmā jānaṃ jānāti passaṃ passatī’ti. </span></p>
<p class="p3">Clearly this venerable knows and sees.’ </p>
<p class="p3"><span class="t1"> </span></p>
<p class="p3"><span class="t5">Ayampi dhammo piyattāya garuttāya bhāvanāya sāmaññāya ekībhāvāya saṃvattati. (8) </span></p>
<p class="p3">This quality also leads to warmth, respect, esteem, harmony, and unity. </p>
<p class="p3"><span class="t1"> </span></p>
<p class="p3"><span class="t5">Ime kho, bhikkhave, aṭṭha hetū aṭṭha paccayā ādibrahmacariyikāya paññāya appaṭiladdhāya paṭilābhāya, paṭiladdhāya bhiyyobhāvāya vepullāya bhāvanāya pāripūriyā saṃvattantī”ti. </span></p>
<p class="p3">These are the eight causes and reasons that lead to acquiring the wisdom fundamental to the spiritual life, and to its increase, growth, and full development once it has been acquired.” </p>
<p class="p3"><span class="t1"> </span></p>
<p class="p3"><span class="t5">Dutiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
