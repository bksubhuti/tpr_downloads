<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>3.109-109. Arakkhitasutta  - 109. Unprotected </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">3.109. 109. Arakkhitasutta  - 109. Unprotected </span></h3>
<p class="p3"><span class="t4">11. Sambodhavagga  - 11. Awakening </span></p>
<p class="p3"><span class="t1"> </span></p>
<p class="p3"><span class="t5">Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca: </span></p>
<p class="p3">Then the householder Anāthapiṇḍika went up to the Buddha, bowed, and sat down to one side. The Buddha said to him: </p>
<p class="p3"><span class="t1"> </span></p>
<p class="p3"><span class="t5">“citte, gahapati, arakkhite kāyakammampi arakkhitaṃ hoti, vacīkammampi arakkhitaṃ hoti, manokammampi arakkhitaṃ hoti. </span></p>
<p class="p3">“Householder, when the mind is unprotected, deeds of body, speech, and mind are unprotected. </p>
<p class="p3"><span class="t1"> </span></p>
<p class="p3"><span class="t5">Tassa arakkhitakāyakammantassa arakkhitavacīkammantassa arakkhitamanokammantassa kāyakammampi avassutaṃ hoti, vacīkammampi avassutaṃ hoti, manokammampi avassutaṃ hoti. </span></p>
<p class="p3">When deeds are unprotected, they become corrupted. </p>
<p class="p3"><span class="t1"> </span></p>
<p class="p3"><span class="t5">Tassa avassutakāyakammantassa avassutavacīkammantassa avassutamanokammantassa kāyakammampi pūtikaṃ hoti, vacīkammampi pūtikaṃ hoti, manokammampi pūtikaṃ hoti. </span></p>
<p class="p3">When deeds are corrupted, they become rotten. </p>
<p class="p3"><span class="t1"> </span></p>
<p class="p3"><span class="t5">Tassa pūtikāyakammantassa pūtivacīkammantassa pūtimanokammantassa na bhaddakaṃ maraṇaṃ hoti, na bhaddikā kālakiriyā. </span></p>
<p class="p3">Someone whose deeds of body, speech, and mind are rotten will not have a good death. </p>
<p class="p3"><span class="t1"> </span></p>
<p class="p3"><span class="t5">Seyyathāpi, gahapati, kūṭāgāre ducchanne kūṭampi arakkhitaṃ hoti, gopānasiyopi arakkhitā honti, bhittipi arakkhitā hoti; </span></p>
<p class="p3">It’s like a bungalow with a bad roof. The roof peak, rafters, and walls are unprotected. </p>
<p class="p3"><span class="t1"> </span></p>
<p class="p3"><span class="t5">kūṭampi avassutaṃ hoti, gopānasiyopi avassutā honti, bhittipi avassutā hoti; </span></p>
<p class="p3">They get soaked, </p>
<p class="p3"><span class="t1"> </span></p>
<p class="p3"><span class="t5">kūṭampi pūtikaṃ hoti, gopānasiyopi pūtikā honti, bhittipi pūtikā hoti. </span></p>
<p class="p3">and become rotten. </p>
<p class="p3"><span class="t1"> </span></p>
<p class="p3"><span class="t5">Evamevaṃ kho, gahapati, citte arakkhite kāyakammampi arakkhitaṃ hoti, vacīkammampi arakkhitaṃ hoti, manokammampi arakkhitaṃ hoti. </span></p>
<p class="p3">In the same way, when the mind is unprotected, bodily, verbal, and mental deeds are unprotected. … </p>
<p class="p3"><span class="t1"> </span></p>
<p class="p3"><span class="t5">Tassa arakkhitakāyakammantassa arakkhitavacīkammantassa arakkhitamanokammantassa kāyakammampi avassutaṃ hoti, vacīkammampi avassutaṃ hoti, manokammampi avassutaṃ hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa avassutakāyakammantassa avassutavacīkammantassa avassutamanokammantassa kāyakammampi pūtikaṃ hoti, vacīkammampi pūtikaṃ hoti, manokammampi pūtikaṃ hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa pūtikāyakammantassa pūtivacīkammantassa pūtimanokammantassa na bhaddakaṃ maraṇaṃ hoti, na bhaddikā kālakiriyā. </span></p>
<p class="p3">Someone whose deeds of body, speech, and mind are rotten will not have a good death. </p>
<p class="p3"><span class="t1"> </span></p>
<p class="p3"><span class="t5">Citte, gahapati, rakkhite kāyakammampi rakkhitaṃ hoti, vacīkammampi rakkhitaṃ hoti, manokammampi rakkhitaṃ hoti. </span></p>
<p class="p3">When the mind is protected, bodily, verbal, and mental deeds are protected. </p>
<p class="p3"><span class="t1"> </span></p>
<p class="p3"><span class="t5">Tassa rakkhitakāyakammantassa rakkhitavacīkammantassa rakkhitamanokammantassa kāyakammampi anavassutaṃ hoti, vacīkammampi anavassutaṃ hoti, manokammampi anavassutaṃ hoti. </span></p>
<p class="p3">When deeds are protected, they don’t become corrupted. </p>
<p class="p3"><span class="t1"> </span></p>
<p class="p3"><span class="t5">Tassa anavassutakāyakammantassa anavassutavacīkammantassa anavassutamanokammantassa kāyakammampi apūtikaṃ hoti, vacīkammampi apūtikaṃ hoti, manokammampi apūtikaṃ hoti. </span></p>
<p class="p3">When deeds aren’t corrupted, they don’t become rotten. </p>
<p class="p3"><span class="t1"> </span></p>
<p class="p3"><span class="t5">Tassa apūtikāyakammantassa apūtivacīkammantassa apūtimanokammantassa bhaddakaṃ maraṇaṃ hoti, bhaddikā kālakiriyā. </span></p>
<p class="p3">Someone whose deeds of body, speech, and mind aren’t rotten will have a good death. </p>
<p class="p3"><span class="t1"> </span></p>
<p class="p3"><span class="t5">Seyyathāpi, gahapati, kūṭāgāre succhanne kūṭampi rakkhitaṃ hoti, gopānasiyopi rakkhitā honti, bhittipi rakkhitā hoti; </span></p>
<p class="p3">It’s like a bungalow with a good roof. The roof peak, rafters, and walls are protected. </p>
<p class="p3"><span class="t1"> </span></p>
<p class="p3"><span class="t5">kūṭampi anavassutaṃ hoti, gopānasiyopi anavassutā honti, bhittipi anavassutā hoti; </span></p>
<p class="p3">They don’t get soaked, </p>
<p class="p3"><span class="t1"> </span></p>
<p class="p3"><span class="t5">kūṭampi apūtikaṃ hoti, gopānasiyopi apūtikā honti, bhittipi apūtikā hoti. </span></p>
<p class="p3">and they don’t become rotten. </p>
<p class="p3"><span class="t1"> </span></p>
<p class="p3"><span class="t5">Evamevaṃ kho, gahapati, citte rakkhite kāyakammampi rakkhitaṃ hoti, vacīkammampi rakkhitaṃ hoti, manokammampi rakkhitaṃ hoti. </span></p>
<p class="p3">In the same way, when the mind is protected, bodily, verbal, and mental deeds are protected. … </p>
<p class="p3"><span class="t1"> </span></p>
<p class="p3"><span class="t5">Tassa rakkhitakāyakammantassa rakkhitavacīkammantassa rakkhitamanokammantassa kāyakammampi anavassutaṃ hoti, vacīkammampi anavassutaṃ hoti, manokammampi anavassutaṃ hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa anavassutakāyakammantassa anavassutavacīkammantassa anavassutamanokammantassa kāyakammampi apūtikaṃ hoti, vacīkammampi apūtikaṃ hoti, manokammampi apūtikaṃ hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa apūtikāyakammantassa apūtivacīkammantassa apūtimanokammantassa bhaddakaṃ maraṇaṃ hoti, bhaddikā kālakiriyā”ti. </span></p>
<p class="p3">Someone whose deeds of body, speech, and mind aren’t rotten will have a good death.” </p>
<p class="p3"><span class="t1"> </span></p>
<p class="p3"><span class="t5">Sattamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
