<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>4.011-11. Carasutta  - 11. Walking </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">4.011. 11. Carasutta  - 11. Walking </span></h3>
<p class="p3"><span class="t4">2. Caravagga  - 2. Walking </span></p>
<p class="p3"><span class="t1"> </span></p>
<p class="p3"><span class="t5">“Carato cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. </span></p>
<p class="p3">“Mendicants, suppose a mendicant has a sensual, malicious, or cruel thought while walking. </p>
<p class="p3"><span class="t1"> </span></p>
<p class="p3"><span class="t5">Tañce bhikkhu adhivāseti, nappajahati na vinodeti na byantīkaroti na anabhāvaṃ gameti, carampi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati. </span></p>
<p class="p3">They tolerate it and don’t give it up, get rid of it, eliminate it, and obliterate it. Such a mendicant is said to be ‘not keen or prudent, always lazy, and lacking energy’ when walking. </p>
<p class="p3"><span class="t1"> </span></p>
<p class="p3"><span class="t5">Ṭhitassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. </span></p>
<p class="p3">Suppose a mendicant has a sensual, malicious, or cruel thought while standing … </p>
<p class="p3"><span class="t1"> </span></p>
<p class="p3"><span class="t5">Tañce bhikkhu adhivāseti, nappajahati na vinodeti na byantīkaroti na anabhāvaṃ gameti, ṭhitopi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. </span></p>
<p class="p3">sitting … </p>
<p class="p3"><span class="t1"> </span></p>
<p class="p3"><span class="t5">Tañce bhikkhu adhivāseti, nappajahati na vinodeti na byantīkaroti na anabhāvaṃ gameti, nisinnopi, bhikkhave, bhikkhu evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṃsāvitakko vā. </span></p>
<p class="p3">or when lying down while awake. </p>
<p class="p3"><span class="t1"> </span></p>
<p class="p3"><span class="t5">Tañce bhikkhu adhivāseti, nappajahati na vinodeti na byantīkaroti na anabhāvaṃ gameti, sayānopi, bhikkhave, bhikkhu jāgaro evaṃbhūto ‘anātāpī anottāpī satataṃ samitaṃ kusīto hīnavīriyo’ti vuccati. </span></p>
<p class="p3">They tolerate it and don’t give it up, get rid of it, eliminate it, and obliterate it. Such a mendicant is said to be ‘not keen or prudent, always lazy, and lacking energy’ when lying down while awake. </p>
<p class="p3"><span class="t1"> </span></p>
<p class="p3"><span class="t5">Carato cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. </span></p>
<p class="p3">Suppose a mendicant has a sensual, malicious, or cruel thought while walking. </p>
<p class="p3"><span class="t1"> </span></p>
<p class="p3"><span class="t5">Tañce bhikkhu nādhivāseti, pajahati vinodeti byantīkaroti anabhāvaṃ gameti; </span></p>
<p class="p3">They don’t tolerate it, but give it up, get rid of it, eliminate it, and obliterate it. </p>
<p class="p3"><span class="t1"> </span></p>
<p class="p3"><span class="t5">carampi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati. </span></p>
<p class="p3">Such a mendicant is said to be ‘keen and prudent, always energetic and determined’ when walking. </p>
<p class="p3"><span class="t1"> </span></p>
<p class="p3"><span class="t5">Ṭhitassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. </span></p>
<p class="p3">Suppose a mendicant has a sensual, malicious, or cruel thought while standing … </p>
<p class="p3"><span class="t1"> </span></p>
<p class="p3"><span class="t5">Tañce bhikkhu nādhivāseti, pajahati vinodeti byantīkaroti anabhāvaṃ gameti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ṭhitopi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nisinnassa cepi, bhikkhave, bhikkhuno uppajjati kāmavitakko vā byāpādavitakko vā vihiṃsāvitakko vā. </span></p>
<p class="p3">sitting … </p>
<p class="p3"><span class="t1"> </span></p>
<p class="p3"><span class="t5">Tañce bhikkhu nādhivāseti, pajahati vinodeti byantīkaroti anabhāvaṃ gameti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">nisinnopi, bhikkhave, bhikkhu evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sayānassa cepi, bhikkhave, bhikkhuno jāgarassa uppajjati kāmavitakko vā byāpādavitakko vā vihiṃsāvitakko vā. </span></p>
<p class="p3">or when lying down while awake. </p>
<p class="p3"><span class="t1"> </span></p>
<p class="p3"><span class="t5">Tañce bhikkhu nādhivāseti, pajahati vinodeti byantīkaroti anabhāvaṃ gameti; </span></p>
<p class="p3">They don’t tolerate it, but give it up, get rid of it, eliminate it, and obliterate it. </p>
<p class="p3"><span class="t1"> </span></p>
<p class="p3"><span class="t5">sayānopi, bhikkhave, bhikkhu jāgaro evaṃbhūto ‘ātāpī ottāpī satataṃ samitaṃ āraddhavīriyo pahitatto’ti vuccatīti. </span></p>
<p class="p3">Such a mendicant is said to be ‘keen and prudent, always energetic and determined’ when lying down while awake.” </p>
<p class="p3"><span class="t1"> </span></p>
<p class="p3"><span class="t5">Caraṃ vā yadi vā tiṭṭhaṃ, </span></p>
<p class="p3">Whether walking or standing, </p>
<p class="p3"><span class="t1"> </span></p>
<p class="p3"><span class="t5">nisinno uda vā sayaṃ; </span></p>
<p class="p3">sitting or lying down, </p>
<p class="p3"><span class="t1"> </span></p>
<p class="p3"><span class="t5">Yo vitakkaṃ vitakketi, </span></p>
<p class="p3">if you think a bad thought </p>
<p class="p3"><span class="t1"> </span></p>
<p class="p3"><span class="t5">pāpakaṃ gehanissitaṃ. </span></p>
<p class="p3">to do with the lay life, </p>
<p class="p3"><span class="t1"> </span></p>
<p class="p3"><span class="t5">Kummaggappaṭipanno so, </span></p>
<p class="p3">you’re on the wrong path, </p>
<p class="p3"><span class="t1"> </span></p>
<p class="p3"><span class="t5">Mohaneyyesu mucchito; </span></p>
<p class="p3">lost among things that delude. </p>
<p class="p3"><span class="t1"> </span></p>
<p class="p3"><span class="t5">Abhabbo tādiso bhikkhu, </span></p>
<p class="p3">Such a mendicant is incapable </p>
<p class="p3"><span class="t1"> </span></p>
<p class="p3"><span class="t5">Phuṭṭhuṃ sambodhimuttamaṃ. </span></p>
<p class="p3">of touching the highest awakening. </p>
<p class="p3"><span class="t1"> </span></p>
<p class="p3"><span class="t5">Yo ca caraṃ vā tiṭṭhaṃ vā, </span></p>
<p class="p3">But one who, whether standing or walking, </p>
<p class="p3"><span class="t1"> </span></p>
<p class="p3"><span class="t5">Nisinno uda vā sayaṃ; </span></p>
<p class="p3">sitting or lying down, </p>
<p class="p3"><span class="t1"> </span></p>
<p class="p3"><span class="t5">Vitakkaṃ samayitvāna, </span></p>
<p class="p3">has calmed their thoughts, </p>
<p class="p3"><span class="t1"> </span></p>
<p class="p3"><span class="t5">Vitakkūpasame rato; </span></p>
<p class="p3">loving peace of mind; </p>
<p class="p3"><span class="t1"> </span></p>
<p class="p3"><span class="t5">Bhabbo so tādiso bhikkhu, </span></p>
<p class="p3">such a mendicant is capable </p>
<p class="p3"><span class="t1"> </span></p>
<p class="p3"><span class="t5">Phuṭṭhuṃ sambodhimuttaman”ti. </span></p>
<p class="p3">of touching the highest awakening.” </p>
<p class="p3"><span class="t1"> </span></p>
<p class="p3"><span class="t5">Paṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
