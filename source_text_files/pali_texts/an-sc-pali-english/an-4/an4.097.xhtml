<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>4.097-97. Khippanisantisutta  - 97. Quick-witted </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">4.097. 97. Khippanisantisutta  - 97. Quick-witted </span></h3>
<p class="p3"><span class="t4">10. Asuravagga  - 10. Demons </span></p>
<p class="p3"><span class="t1"> </span></p>
<p class="p3"><span class="t5">“Cattārome, bhikkhave, puggalā santo saṃvijjamānā lokasmiṃ. </span></p>
<p class="p3">“Mendicants, these four people are found in the world. </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Attahitāya paṭipanno no parahitāya, parahitāya paṭipanno no attahitāya, nevattahitāya paṭipanno no parahitāya, attahitāya ceva paṭipanno parahitāya ca. </span></p>
<p class="p3">~One who practices to benefit themselves, but not others; ~one who practices to benefit others, but not themselves; ~one who practices to benefit neither themselves nor others; and ~one who practices to benefit both themselves and others. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, puggalo attahitāya paṭipanno hoti, no parahitāya? </span></p>
<p class="p3">And how does a person practice to benefit themselves, but not others? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco puggalo khippanisantī ca hoti kusalesu dhammesu, sutānañca dhammānaṃ dhārakajātiko hoti, dhātānañca dhammānaṃ atthūpaparikkhī hoti atthamaññāya dhammamaññāya, dhammānudhammappaṭipanno hoti; </span></p>
<p class="p3">It’s when a person is quick-witted when it comes to skillful teachings. They readily memorize the teachings they’ve heard. They examine the meaning of teachings they’ve memorized. Understanding the meaning and the teaching, they practice accordingly. </p>
<p class="p3"><span class="t1"> </span></p>
<p class="p3"><span class="t5">no ca kalyāṇavāco hoti kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā, no ca sandassako hoti samādapako samuttejako sampahaṃsako sabrahmacārīnaṃ. </span></p>
<p class="p3">But they’re not a good speaker. Their voice isn’t polished, clear, articulate, and doesn’t express the meaning. They don’t educate, encourage, fire up, and inspire their spiritual companions. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, puggalo attahitāya paṭipanno hoti, no parahitāya. </span></p>
<p class="p3">That’s how a person practices to benefit themselves, but not others. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, puggalo parahitāya paṭipanno hoti, no attahitāya? </span></p>
<p class="p3">And how does a person practice to benefit others, but not themselves? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco puggalo na heva kho khippanisantī hoti kusalesu dhammesu, no ca sutānaṃ dhammānaṃ dhārakajātiko hoti, no ca dhātānaṃ dhammānaṃ atthūpaparikkhī hoti, no ca atthamaññāya dhammamaññāya dhammānudhammappaṭipanno hoti; </span></p>
<p class="p3">It’s when a person is not quick-witted when it comes to skillful teachings. … </p>
<p class="p3"><span class="t1"> </span></p>
<p class="p3"><span class="t5">kalyāṇavāco ca hoti kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā, sandassako ca hoti samādapako samuttejako sampahaṃsako sabrahmacārīnaṃ. </span></p>
<p class="p3">But they’re a good speaker. … </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, puggalo parahitāya paṭipanno hoti, no attahitāya. </span></p>
<p class="p3">That’s how a person practices to benefit others, but not themselves. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, puggalo nevattahitāya paṭipanno hoti, no parahitāya? </span></p>
<p class="p3">And how does a person practice to benefit neither themselves nor others? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco puggalo na heva kho khippanisantī hoti kusalesu dhammesu, no ca sutānaṃ dhammānaṃ dhārakajātiko hoti, no ca dhātānaṃ dhammānaṃ atthūpaparikkhī hoti, no ca atthamaññāya dhammamaññāya dhammānudhammappaṭipanno hoti; </span></p>
<p class="p3">It’s when a person is not quick-witted when it comes to skillful teachings. … </p>
<p class="p3"><span class="t1"> </span></p>
<p class="p3"><span class="t5">no ca kalyāṇavāco hoti kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā, no ca sandassako hoti samādapako samuttejako sampahaṃsako sabrahmacārīnaṃ. </span></p>
<p class="p3">Nor are they a good speaker. … </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, puggalo nevattahitāya paṭipanno hoti, no parahitāya. </span></p>
<p class="p3">That’s how a person practices to benefit neither themselves nor others. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, puggalo attahitāya ceva paṭipanno hoti parahitāya ca? </span></p>
<p class="p3">And how does a person practice to benefit both themselves and others? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco puggalo khippanisantī ca hoti kusalesu dhammesu, sutānañca dhammānaṃ dhārakajātiko hoti, dhātānañca dhammānaṃ atthūpaparikkhī hoti atthamaññāya dhammamaññāya, dhammānudhammappaṭipanno hoti; </span></p>
<p class="p3">It’s when a person is quick-witted when it comes to skillful teachings. … </p>
<p class="p3"><span class="t1"> </span></p>
<p class="p3"><span class="t5">kalyāṇavāco ca hoti kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā, sandassako ca hoti samādapako samuttejako sampahaṃsako sabrahmacārīnaṃ. </span></p>
<p class="p3">And they’re a good speaker. … </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, puggalo attahitāya ceva paṭipanno hoti parahitāya ca. </span></p>
<p class="p3">That’s how a person practices to benefit both themselves and others. </p>
<p class="p3"><span class="t1"> </span></p>
<p class="p3"><span class="t5">Ime kho, bhikkhave, cattāro puggalā santo saṃvijjamānā lokasmin”ti. </span></p>
<p class="p3">These are the four people found in the world.” </p>
<p class="p3"><span class="t1"> </span></p>
<p class="p3"><span class="t5">Sattamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
