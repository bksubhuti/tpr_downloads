<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>4.171-171. Cetanāsutta  - 171. Intention </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">4.171. 171. Cetanāsutta  - 171. Intention </span></h3>
<p class="p3"><span class="t4">18. Sañcetaniyavagga  - 18. Intention </span></p>
<p class="p3"><span class="t1"> </span></p>
<p class="p3"><span class="t5">“Kāye vā, bhikkhave, sati kāyasañcetanāhetu uppajjati ajjhattaṃ sukhadukkhaṃ. </span></p>
<p class="p3">“Mendicants, as long as there’s a body, the intention that gives rise to bodily action causes pleasure and pain to arise in oneself. </p>
<p class="p3"><span class="t1"> </span></p>
<p class="p3"><span class="t5">Vācāya vā, bhikkhave, sati vacīsañcetanāhetu uppajjati ajjhattaṃ sukhadukkhaṃ. </span></p>
<p class="p3">As long as there’s a voice, the intention that gives rise to verbal action causes pleasure and pain to arise in oneself. </p>
<p class="p3"><span class="t1"> </span></p>
<p class="p3"><span class="t5">Mane vā, bhikkhave, sati manosañcetanāhetu uppajjati ajjhattaṃ sukhadukkhaṃ avijjāpaccayāva. </span></p>
<p class="p3">As long as there’s a mind, the intention that gives rise to mental action causes pleasure and pain to arise in oneself. But these only apply when conditioned by ignorance. </p>
<p class="p3"><span class="t1"> </span></p>
<p class="p3"><span class="t5">Sāmaṃ vā taṃ, bhikkhave, kāyasaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ. </span></p>
<p class="p3">By oneself one makes the choice that gives rise to bodily, verbal, and mental action, conditioned by which that pleasure and pain arise in oneself. </p>
<p class="p3"><span class="t1"> </span></p>
<p class="p3"><span class="t5">Pare vāssa taṃ, bhikkhave, kāyasaṅkhāraṃ abhisaṅkharonti, yaṃpaccayāssa taṃ uppajjati ajjhattaṃ sukhadukkhaṃ. </span></p>
<p class="p3">Or else others make the choice … </p>
<p class="p3"><span class="t1"> </span></p>
<p class="p3"><span class="t5">Sampajāno vā taṃ, bhikkhave, kāyasaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ. </span></p>
<p class="p3">One consciously makes the choice … </p>
<p class="p3"><span class="t1"> </span></p>
<p class="p3"><span class="t5">Asampajāno vā taṃ, bhikkhave, kāyasaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ. </span></p>
<p class="p3">Or else one unconsciously makes the choice … </p>
<p class="p3"><span class="t1"> </span></p>
<p class="p3"><span class="t5">Sāmaṃ vā taṃ, bhikkhave, vacīsaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pare vāssa taṃ, bhikkhave, vacīsaṅkhāraṃ abhisaṅkharonti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yaṃpaccayāssa taṃ uppajjati ajjhattaṃ sukhadukkhaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sampajāno vā taṃ, bhikkhave, vacīsaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">asampajāno vā taṃ, bhikkhave, vacīsaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sāmaṃ vā taṃ, bhikkhave, manosaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pare vāssa taṃ, bhikkhave, manosaṅkhāraṃ abhisaṅkharonti, yaṃpaccayāssa taṃ uppajjati ajjhattaṃ sukhadukkhaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sampajāno vā taṃ, bhikkhave, manosaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">asampajāno vā taṃ, bhikkhave, manosaṅkhāraṃ abhisaṅkharoti, yaṃpaccayāssa taṃ uppajjati ajjhattaṃ sukhadukkhaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imesu, bhikkhave, dhammesu avijjā anupatitā, </span></p>
<p class="p3">Ignorance is included in all these things. </p>
<p class="p3"><span class="t1"> </span></p>
<p class="p3"><span class="t5">avijjāya tveva asesavirāganirodhā so kāyo na hoti yaṃpaccayāssa taṃ uppajjati ajjhattaṃ sukhadukkhaṃ, sā vācā na hoti yaṃpaccayāssa taṃ uppajjati ajjhattaṃ sukhadukkhaṃ, so mano na hoti yaṃpaccayāssa taṃ uppajjati ajjhattaṃ sukhadukkhaṃ, </span></p>
<p class="p3">But when ignorance fades away and ceases with nothing left over, there is no body and no voice and no mind, conditioned by which that pleasure and pain arise in oneself. </p>
<p class="p3"><span class="t1"> </span></p>
<p class="p3"><span class="t5">khettaṃ taṃ na hoti … pe … vatthu taṃ na hoti … pe … āyatanaṃ taṃ na hoti … pe … adhikaraṇaṃ taṃ na hoti yaṃpaccayāssa taṃ uppajjati ajjhattaṃ sukhadukkhanti. </span></p>
<p class="p3">There is no field, no ground, no scope, and no basis, conditioned by which that pleasure and pain arise in oneself. </p>
<p class="p3"><span class="t1"> </span></p>
<p class="p3"><span class="t5">Cattārome, bhikkhave, attabhāvapaṭilābhā. </span></p>
<p class="p3">Mendicants, there are four kinds of reincarnation. </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Atthi, bhikkhave, attabhāvapaṭilābho, yasmiṃ attabhāvapaṭilābhe attasañcetanā kamati, no parasañcetanā. </span></p>
<p class="p3">There is a reincarnation where one’s own intention is effective, not that of others. </p>
<p class="p3"><span class="t1"> </span></p>
<p class="p3"><span class="t5">Atthi, bhikkhave, attabhāvapaṭilābho, yasmiṃ attabhāvapaṭilābhe parasañcetanā kamati, no attasañcetanā. </span></p>
<p class="p3">There is a reincarnation where the intention of others is effective, not one’s own. </p>
<p class="p3"><span class="t1"> </span></p>
<p class="p3"><span class="t5">Atthi, bhikkhave, attabhāvapaṭilābho, yasmiṃ attabhāvapaṭilābhe attasañcetanā ca kamati parasañcetanā ca. </span></p>
<p class="p3">There is a reincarnation where both one’s own and others’ intentions are effective. </p>
<p class="p3"><span class="t1"> </span></p>
<p class="p3"><span class="t5">Atthi, bhikkhave, attabhāvapaṭilābho, yasmiṃ attabhāvapaṭilābhe nevattasañcetanā kamati, no parasañcetanā. </span></p>
<p class="p3">There is a reincarnation where neither one’s own nor others’ intentions are effective. </p>
<p class="p3"><span class="t1"> </span></p>
<p class="p3"><span class="t5">Ime kho, bhikkhave, cattāro attabhāvapaṭilābhā”ti. </span></p>
<p class="p3">These are the four kinds of reincarnation.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, āyasmā sāriputto bhagavantaṃ etadavoca: </span></p>
<p class="p3">When he said this, Venerable Sāriputta said to the Buddha: </p>
<p class="p3"><span class="t1"> </span></p>
<p class="p3"><span class="t5">“imassa kho ahaṃ, bhante, bhagavatā saṅkhittena bhāsitassa evaṃ vitthārena atthaṃ ājānāmi: </span></p>
<p class="p3">“Sir, this is how I understand the detailed meaning of the Buddha’s brief statement. </p>
<p class="p3"><span class="t1"> </span></p>
<p class="p3"><span class="t5">‘tatra, bhante, yāyaṃ attabhāvapaṭilābho yasmiṃ attabhāvapaṭilābhe attasañcetanā kamati no parasañcetanā, attasañcetanāhetu tesaṃ sattānaṃ tamhā kāyā cuti hoti. </span></p>
<p class="p3">Take the case of the reincarnation where one’s own intention is effective, not that of others. Those sentient beings pass away from that realm due to their own intention. </p>
<p class="p3"><span class="t1"> </span></p>
<p class="p3"><span class="t5">Tatra, bhante, yāyaṃ attabhāvapaṭilābho yasmiṃ attabhāvapaṭilābhe parasañcetanā kamati no attasañcetanā, parasañcetanāhetu tesaṃ sattānaṃ tamhā kāyā cuti hoti. </span></p>
<p class="p3">Take the case of the reincarnation where the intention of others is effective, not one’s own. Those sentient beings pass away from that realm due to the intention of others. </p>
<p class="p3"><span class="t1"> </span></p>
<p class="p3"><span class="t5">Tatra, bhante, yāyaṃ attabhāvapaṭilābho yasmiṃ attabhāvapaṭilābhe attasañcetanā ca kamati parasañcetanā ca, attasañcetanā ca parasañcetanā ca hetu tesaṃ sattānaṃ tamhā kāyā cuti hoti. </span></p>
<p class="p3">Take the case of the reincarnation where both one’s own and others’ intentions are effective. Those sentient beings pass away from that realm due to both their own and others’ intentions. </p>
<p class="p3"><span class="t1"> </span></p>
<p class="p3"><span class="t5">Tatra, bhante, yāyaṃ attabhāvapaṭilābho yasmiṃ attabhāvapaṭilābhe neva attasañcetanā kamati no parasañcetanā, katame tena devā daṭṭhabbā’”ti? </span></p>
<p class="p3">But sir, in the case of the reincarnation where neither one’s own nor others’ intentions are effective, what kind of gods does this refer to?” </p>
<p class="p3"><span class="t1"> </span></p>
<p class="p3"><span class="t5">“Nevasaññānāsaññāyatanūpagā, sāriputta, devā tena daṭṭhabbā”ti. </span></p>
<p class="p3">“Sāriputta, it refers to the gods reborn in the dimension of neither perception nor non-perception.” </p>
<p class="p3"><span class="t1"> </span></p>
<p class="p3"><span class="t5">“Ko nu kho, bhante, hetu ko paccayo, yena m’idhekacce sattā tamhā kāyā cutā āgāmino honti āgantāro itthattaṃ? </span></p>
<p class="p3">“What is the cause, sir, what is the reason why some sentient beings pass away from that realm as returners who come back to this state of existence, </p>
<p class="p3"><span class="t1"> </span></p>
<p class="p3"><span class="t5">Ko pana, bhante, hetu ko paccayo, yena m’idhekacce sattā tamhā kāyā cutā anāgāmino honti anāgantāro itthattan”ti? </span></p>
<p class="p3">while others are non-returners who don’t come back?” </p>
<p class="p3"><span class="t1"> </span></p>
<p class="p3"><span class="t5">“Idha, sāriputta, ekaccassa puggalassa orambhāgiyāni saṃyojanāni appahīnāni honti, so diṭṭheva dhamme nevasaññānāsaññāyatanaṃ upasampajja viharati. </span></p>
<p class="p3">“Sāriputta, take a person who hasn’t given up the lower fetters. In the present life they enter and abide in the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">So tadassādeti, taṃ nikāmeti, tena ca vittiṃ āpajjati; </span></p>
<p class="p3">They enjoy it and like it and find it satisfying. </p>
<p class="p3"><span class="t1"> </span></p>
<p class="p3"><span class="t5">tattha ṭhito tadadhimutto tabbahulavihārī aparihīno kālaṃ kurumāno nevasaññānāsaññāyatanūpagānaṃ devānaṃ sahabyataṃ upapajjati. </span></p>
<p class="p3">If they abide in that, are committed to it, and meditate on it often without losing it, when they die they’re reborn in the company of the gods of the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">So tato cuto āgāmī hoti āgantā itthattaṃ. </span></p>
<p class="p3">When they pass away from there, they’re a returner, who comes back to this state of existence. </p>
<p class="p3"><span class="t1"> </span></p>
<p class="p3"><span class="t5">Idha pana, sāriputta, ekaccassa puggalassa orambhāgiyāni saṃyojanāni pahīnāni honti, so diṭṭheva dhamme nevasaññānāsaññāyatanaṃ upasampajja viharati. </span></p>
<p class="p3">Sāriputta, take a person who has given up the lower fetters. In the present life they enter and abide in the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">So tadassādeti, taṃ nikāmeti, tena ca vittiṃ āpajjati; </span></p>
<p class="p3">They enjoy it and like it and find it satisfying. </p>
<p class="p3"><span class="t1"> </span></p>
<p class="p3"><span class="t5">tattha ṭhito tadadhimutto tabbahulavihārī aparihīno kālaṃ kurumāno nevasaññānāsaññāyatanūpagānaṃ devānaṃ sahabyataṃ upapajjati. </span></p>
<p class="p3">If they abide in that, are committed to it, and meditate on it often without losing it, when they die they’re reborn in the company of the gods of the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">So tato cuto anāgāmī hoti anāgantā itthattaṃ. </span></p>
<p class="p3">When they pass away from there, they’re a non-returner, not coming back to this state of existence. </p>
<p class="p3"><span class="t1"> </span></p>
<p class="p3"><span class="t5">Ayaṃ kho, sāriputta, hetu ayaṃ paccayo, yena m’idhekacce sattā tamhā kāyā cutā āgāmino honti āgantāro itthattaṃ. </span></p>
<p class="p3">This is the cause, this is the reason why some sentient beings pass away from that realm as returners who come back to this state of existence, </p>
<p class="p3"><span class="t1"> </span></p>
<p class="p3"><span class="t5">Ayaṃ pana, sāriputta, hetu ayaṃ paccayo, yena m’idhekacce sattā tamhā kāyā cutā anāgāmino honti anāgantāro itthattan”ti. </span></p>
<p class="p3">while others are non-returners who don’t come back.” </p>
<p class="p3"><span class="t1"> </span></p>
<p class="p3"><span class="t5">Paṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
