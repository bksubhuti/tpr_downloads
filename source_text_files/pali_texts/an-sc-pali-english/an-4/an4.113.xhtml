<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>4.113-113. Patodasutta  - 113. The Goad </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">4.113. 113. Patodasutta  - 113. The Goad </span></h3>
<p class="p3"><span class="t4">12. Kesivagga  - 12. With Kesi </span></p>
<p class="p3"><span class="t1"> </span></p>
<p class="p3"><span class="t5">“Cattārome, bhikkhave, bhadrā assājānīyā santo saṃvijjamānā lokasmiṃ. </span></p>
<p class="p3">“Mendicants, these four fine thoroughbreds are found in the world. </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco bhadro assājānīyo patodacchāyaṃ disvā saṃvijjati saṃvegaṃ āpajjati: </span></p>
<p class="p3">One fine thoroughbred is moved to act when it sees the shadow of the goad, thinking: </p>
<p class="p3"><span class="t1"> </span></p>
<p class="p3"><span class="t5">‘kiṃ nu kho maṃ ajja assadammasārathi kāraṇaṃ kāressati, kimassāhaṃ paṭikaromī’ti. </span></p>
<p class="p3">‘What task will the horse trainer have me do today? How should I respond?’ </p>
<p class="p3"><span class="t1"> </span></p>
<p class="p3"><span class="t5">Evarūpopi, bhikkhave, idhekacco bhadro assājānīyo hoti. </span></p>
<p class="p3">Some fine thoroughbreds are like that. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, paṭhamo bhadro assājānīyo santo saṃvijjamāno lokasmiṃ. </span></p>
<p class="p3">This is the first fine thoroughbred found in the world. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, idhekacco bhadro assājānīyo na heva kho patodacchāyaṃ disvā saṃvijjati saṃvegaṃ āpajjati, api ca kho lomavedhaviddho saṃvijjati saṃvegaṃ āpajjati: </span></p>
<p class="p3">Furthermore, one fine thoroughbred isn’t moved to act when it sees the shadow of the goad, but only when its hairs are struck, thinking: </p>
<p class="p3"><span class="t1"> </span></p>
<p class="p3"><span class="t5">‘kiṃ nu kho maṃ ajja assadammasārathi kāraṇaṃ kāressati, kimassāhaṃ paṭikaromī’ti. </span></p>
<p class="p3">‘What task will the horse trainer have me do today? How should I respond?’ </p>
<p class="p3"><span class="t1"> </span></p>
<p class="p3"><span class="t5">Evarūpopi, bhikkhave, idhekacco bhadro assājānīyo hoti. </span></p>
<p class="p3">Some fine thoroughbreds are like that. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, dutiyo bhadro assājānīyo santo saṃvijjamāno lokasmiṃ. </span></p>
<p class="p3">This is the second fine thoroughbred found in the world. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, idhekacco bhadro assājānīyo na heva kho patodacchāyaṃ disvā saṃvijjati saṃvegaṃ āpajjati nāpi lomavedhaviddho saṃvijjati saṃvegaṃ āpajjati, api ca kho cammavedhaviddho saṃvijjati saṃvegaṃ āpajjati: </span></p>
<p class="p3">Furthermore, one fine thoroughbred isn’t moved to act when it sees the shadow of the goad, nor when its hairs are struck, but only when its hide is struck, thinking: </p>
<p class="p3"><span class="t1"> </span></p>
<p class="p3"><span class="t5">‘kiṃ nu kho maṃ ajja assadammasārathi kāraṇaṃ kāressati, kimassāhaṃ paṭikaromī’ti. </span></p>
<p class="p3">‘What task will the horse trainer have me do today? How should I respond?’ </p>
<p class="p3"><span class="t1"> </span></p>
<p class="p3"><span class="t5">Evarūpopi, bhikkhave, idhekacco bhadro assājānīyo hoti. </span></p>
<p class="p3">Some fine thoroughbreds are like that. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, tatiyo bhadro assājānīyo santo saṃvijjamāno lokasmiṃ. </span></p>
<p class="p3">This is the third fine thoroughbred found in the world. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, idhekacco bhadro assājānīyo na heva kho patodacchāyaṃ disvā saṃvijjati saṃvegaṃ āpajjati nāpi lomavedhaviddho saṃvijjati saṃvegaṃ āpajjati nāpi cammavedhaviddho saṃvijjati saṃvegaṃ āpajjati, api ca kho aṭṭhivedhaviddho saṃvijjati saṃvegaṃ āpajjati: </span></p>
<p class="p3">Furthermore, one fine thoroughbred isn’t moved to act when it sees the shadow of the goad, nor when its hairs are struck, nor when its hide is struck, but only when its bone is struck, thinking: </p>
<p class="p3"><span class="t1"> </span></p>
<p class="p3"><span class="t5">‘kiṃ nu kho maṃ ajja assadammasārathi kāraṇaṃ kāressati, kimassāhaṃ paṭikaromī’ti. </span></p>
<p class="p3">‘What task will the horse trainer have me do today? How should I respond?’ </p>
<p class="p3"><span class="t1"> </span></p>
<p class="p3"><span class="t5">Evarūpopi, bhikkhave, idhekacco bhadro assājānīyo hoti. </span></p>
<p class="p3">Some fine thoroughbreds are like that. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, catuttho bhadro assājānīyo santo saṃvijjamāno lokasmiṃ. </span></p>
<p class="p3">This is the fourth fine thoroughbred found in the world. </p>
<p class="p3"><span class="t1"> </span></p>
<p class="p3"><span class="t5">Ime kho, bhikkhave, cattāro bhadrā assājānīyā santo saṃvijjamānā lokasmiṃ. </span></p>
<p class="p3">These are the four fine thoroughbreds found in the world. </p>
<p class="p3"><span class="t1"> </span></p>
<p class="p3"><span class="t5">Evamevaṃ kho, bhikkhave, cattārome bhadrā purisājānīyā santo saṃvijjamānā lokasmiṃ. </span></p>
<p class="p3">In the same way, these four fine thoroughbred people are found in the world. </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco bhadro purisājānīyo suṇāti: </span></p>
<p class="p3">One fine thoroughbred person hears about </p>
<p class="p3"><span class="t1"> </span></p>
<p class="p3"><span class="t5">‘amukasmiṃ nāma gāme vā nigame vā itthī vā puriso vā dukkhito vā kālaṅkato vā’ti. </span></p>
<p class="p3">the suffering or death of a woman or man in such and such village or town. </p>
<p class="p3"><span class="t1"> </span></p>
<p class="p3"><span class="t5">So tena saṃvijjati, saṃvegaṃ āpajjati. </span></p>
<p class="p3">They’re moved to act by this, </p>
<p class="p3"><span class="t1"> </span></p>
<p class="p3"><span class="t5">Saṃviggo yoniso padahati. </span></p>
<p class="p3">and strive effectively. </p>
<p class="p3"><span class="t1"> </span></p>
<p class="p3"><span class="t5">Pahitatto kāyena ceva paramasaccaṃ sacchikaroti, paññāya ca ativijjha passati. </span></p>
<p class="p3">Applying themselves, they directly realize the ultimate truth, and see it with penetrating wisdom. </p>
<p class="p3"><span class="t1"> </span></p>
<p class="p3"><span class="t5">Seyyathāpi so, bhikkhave, bhadro assājānīyo patodacchāyaṃ disvā saṃvijjati saṃvegaṃ āpajjati; </span></p>
<p class="p3">This person is like the fine thoroughbred </p>
<p class="p3"><span class="t1"> </span></p>
<p class="p3"><span class="t5">tathūpamāhaṃ, bhikkhave, imaṃ bhadraṃ purisājānīyaṃ vadāmi. </span></p>
<p class="p3">that’s shaken when it sees the shadow of the goad. </p>
<p class="p3"><span class="t1"> </span></p>
<p class="p3"><span class="t5">Evarūpopi, bhikkhave, idhekacco bhadro purisājānīyo hoti. </span></p>
<p class="p3">Some fine thoroughbred people are like that. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, paṭhamo bhadro purisājānīyo santo saṃvijjamāno lokasmiṃ. </span></p>
<p class="p3">This is the first fine thoroughbred person found in the world. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, idhekacco bhadro purisājānīyo na heva kho suṇāti: </span></p>
<p class="p3">Furthermore, one fine thoroughbred person doesn’t hear about </p>
<p class="p3"><span class="t1"> </span></p>
<p class="p3"><span class="t5">‘amukasmiṃ nāma gāme vā nigame vā itthī vā puriso vā dukkhito vā kālaṅkato vā’ti, api ca kho sāmaṃ passati itthiṃ vā purisaṃ vā dukkhitaṃ vā kālaṅkataṃ vā. </span></p>
<p class="p3">the suffering or death of a woman or man in such and such village or town, but they see it themselves. </p>
<p class="p3"><span class="t1"> </span></p>
<p class="p3"><span class="t5">So tena saṃvijjati, saṃvegaṃ āpajjati. </span></p>
<p class="p3">They’re moved to act by this, </p>
<p class="p3"><span class="t1"> </span></p>
<p class="p3"><span class="t5">Saṃviggo yoniso padahati. </span></p>
<p class="p3">and strive effectively. </p>
<p class="p3"><span class="t1"> </span></p>
<p class="p3"><span class="t5">Pahitatto kāyena ceva paramasaccaṃ sacchikaroti, paññāya ca ativijjha passati. </span></p>
<p class="p3">Applying themselves, they directly realize the ultimate truth, and see it with penetrating wisdom. </p>
<p class="p3"><span class="t1"> </span></p>
<p class="p3"><span class="t5">Seyyathāpi so, bhikkhave, bhadro assājānīyo lomavedhaviddho saṃvijjati saṃvegaṃ āpajjati; </span></p>
<p class="p3">This person is like the fine thoroughbred that’s moved to act </p>
<p class="p3"><span class="t1"> </span></p>
<p class="p3"><span class="t5">tathūpamāhaṃ, bhikkhave, imaṃ bhadraṃ purisājānīyaṃ vadāmi. </span></p>
<p class="p3">when its hairs are struck. </p>
<p class="p3"><span class="t1"> </span></p>
<p class="p3"><span class="t5">Evarūpopi, bhikkhave, idhekacco bhadro purisājānīyo hoti. </span></p>
<p class="p3">Some fine thoroughbred people are like that. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, dutiyo bhadro purisājānīyo santo saṃvijjamāno lokasmiṃ. </span></p>
<p class="p3">This is the second fine thoroughbred person found in the world. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, idhekacco bhadro purisājānīyo na heva kho suṇāti: </span></p>
<p class="p3">Furthermore, one fine thoroughbred person doesn’t hear about </p>
<p class="p3"><span class="t1"> </span></p>
<p class="p3"><span class="t5">‘amukasmiṃ nāma gāme vā nigame vā itthī vā puriso vā dukkhito vā kālaṅkato vā’ti, nāpi sāmaṃ passati itthiṃ vā purisaṃ vā dukkhitaṃ vā kālaṅkataṃ vā, api ca khvassa ñāti vā sālohito vā dukkhito vā hoti kālaṅkato vā. </span></p>
<p class="p3">the suffering or death of a woman or man in such and such village or town, nor do they see it themselves, but it happens to their own relative or family member. </p>
<p class="p3"><span class="t1"> </span></p>
<p class="p3"><span class="t5">So tena saṃvijjati, saṃvegaṃ āpajjati. </span></p>
<p class="p3">They’re moved to act by this, </p>
<p class="p3"><span class="t1"> </span></p>
<p class="p3"><span class="t5">Saṃviggo yoniso padahati. </span></p>
<p class="p3">and strive effectively. </p>
<p class="p3"><span class="t1"> </span></p>
<p class="p3"><span class="t5">Pahitatto kāyena ceva paramasaccaṃ sacchikaroti, paññāya ca ativijjha passati. </span></p>
<p class="p3">Applying themselves, they directly realize the ultimate truth, and see it with penetrating wisdom. </p>
<p class="p3"><span class="t1"> </span></p>
<p class="p3"><span class="t5">Seyyathāpi so, bhikkhave, bhadro assājānīyo cammavedhaviddho saṃvijjati saṃvegaṃ āpajjati; </span></p>
<p class="p3">This person is like the fine thoroughbred that’s moved to act </p>
<p class="p3"><span class="t1"> </span></p>
<p class="p3"><span class="t5">tathūpamāhaṃ, bhikkhave, imaṃ bhadraṃ purisājānīyaṃ vadāmi. </span></p>
<p class="p3">when its skin is struck. </p>
<p class="p3"><span class="t1"> </span></p>
<p class="p3"><span class="t5">Evarūpopi, bhikkhave, idhekacco bhadro purisājānīyo hoti. </span></p>
<p class="p3">Some fine thoroughbred people are like that. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, tatiyo bhadro purisājānīyo santo saṃvijjamāno lokasmiṃ. </span></p>
<p class="p3">This is the third fine thoroughbred person found in the world. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, idhekacco bhadro purisājānīyo na heva kho suṇāti: </span></p>
<p class="p3">Furthermore, one fine thoroughbred person doesn’t hear about </p>
<p class="p3"><span class="t1"> </span></p>
<p class="p3"><span class="t5">‘amukasmiṃ nāma gāme vā nigame vā itthī vā puriso vā dukkhito vā kālaṅkato vā’ti, nāpi sāmaṃ passati itthiṃ vā purisaṃ vā dukkhitaṃ vā kālaṅkataṃ vā, nāpissa ñāti vā sālohito vā dukkhito vā hoti kālaṅkato vā, api ca kho sāmaññeva phuṭṭho hoti sārīrikāhi vedanāhi dukkhāhi tibbāhi kharāhi kaṭukāhi asātāhi amanāpāhi pāṇaharāhi. </span></p>
<p class="p3">the suffering or death of a woman or man in such and such village or town, nor do they see it themselves, nor does it happen to their own relative or family member, but they themselves are afflicted with physical pain—sharp, severe, acute, unpleasant, disagreeable, and life-threatening. </p>
<p class="p3"><span class="t1"> </span></p>
<p class="p3"><span class="t5">So tena saṃvijjati, saṃvegaṃ āpajjati. </span></p>
<p class="p3">They’re moved to act by this, </p>
<p class="p3"><span class="t1"> </span></p>
<p class="p3"><span class="t5">Saṃviggo yoniso padahati. </span></p>
<p class="p3">and strive effectively. </p>
<p class="p3"><span class="t1"> </span></p>
<p class="p3"><span class="t5">Pahitatto kāyena ceva paramasaccaṃ sacchikaroti, paññāya ca ativijjha passati. </span></p>
<p class="p3">Applying themselves, they directly realize the ultimate truth, and see it with penetrating wisdom. </p>
<p class="p3"><span class="t1"> </span></p>
<p class="p3"><span class="t5">Seyyathāpi so, bhikkhave, bhadro assājānīyo aṭṭhivedhaviddho saṃvijjati saṃvegaṃ āpajjati; </span></p>
<p class="p3">This person is like the fine thoroughbred that’s moved to act </p>
<p class="p3"><span class="t1"> </span></p>
<p class="p3"><span class="t5">tathūpamāhaṃ, bhikkhave, imaṃ bhadraṃ purisājānīyaṃ vadāmi. </span></p>
<p class="p3">when its bone is struck. </p>
<p class="p3"><span class="t1"> </span></p>
<p class="p3"><span class="t5">Evarūpopi, bhikkhave, idhekacco bhadro purisājānīyo hoti. </span></p>
<p class="p3">Some fine thoroughbred people are like that. </p>
<p class="p3"><span class="t1"> </span></p>
<p class="p3"><span class="t5">Ayaṃ, bhikkhave, catuttho bhadro purisājānīyo santo saṃvijjamāno lokasmiṃ. </span></p>
<p class="p3">This is the fourth fine thoroughbred person found in the world. </p>
<p class="p3"><span class="t1"> </span></p>
<p class="p3"><span class="t5">Ime kho, bhikkhave, cattāro bhadrā purisājānīyā santo saṃvijjamānā lokasmin”ti. </span></p>
<p class="p3">These are the four fine thoroughbred people found in the world.” </p>
<p class="p3"><span class="t1"> </span></p>
<p class="p3"><span class="t5">Tatiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
