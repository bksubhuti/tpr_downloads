<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>19.01-1. Aṭṭhisutta  - 1. A Skeleton </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">19.01. 1. Aṭṭhisutta  - 1. A Skeleton </span></h3>
<p class="p3"><span class="t4">1. Paṭhamavagga  - 1. The First Chapter </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā rājagahe viharati veḷuvane kalandakanivāpe. </span></p>
<p class="p3">At one time the Buddha was staying near Rājagaha, in the Bamboo Grove, the squirrels’ feeding ground. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā ca lakkhaṇo āyasmā ca mahāmoggallāno gijjhakūṭe pabbate viharanti. </span></p>
<p class="p3">Now at that time Venerable Lakkhaṇa and Venerable Mahāmoggallāna were staying on the Vulture’s Peak Mountain. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno pubbaṇhasamayaṃ nivāsetvā pattacīvaramādāya yenāyasmā lakkhaṇo tenupasaṅkami; upasaṅkamitvā āyasmantaṃ lakkhaṇaṃ etadavoca: </span></p>
<p class="p3">Then Mahāmoggallāna robed up in the morning and, taking his bowl and robe, went to Lakkhaṇa and said to him, </p>
<p class="p3"><span class="t1"> </span></p>
<p class="p3"><span class="t5">“āyāmāvuso lakkhaṇa, rājagahaṃ piṇḍāya pavisissāmā”ti. </span></p>
<p class="p3">“Come, Reverend Lakkhaṇa, let’s enter Rājagaha for alms.” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti kho āyasmā lakkhaṇo āyasmato mahāmoggallānassa paccassosi. </span></p>
<p class="p3">“Yes, reverend,” Lakkhaṇa replied. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno gijjhakūṭā pabbatā orohanto aññatarasmiṃ padese sitaṃ pātvākāsi. </span></p>
<p class="p3">As Mahāmoggallāna was descending from Vulture’s Peak Mountain he smiled at a certain spot. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā lakkhaṇo āyasmantaṃ mahāmoggallānaṃ etadavoca: </span></p>
<p class="p3">So Lakkhaṇa said to Mahāmoggallāna, </p>
<p class="p3"><span class="t1"> </span></p>
<p class="p3"><span class="t5">“ko nu kho, āvuso moggallāna, hetu ko paccayo sitassa pātukammāyā”ti? </span></p>
<p class="p3">“What is the cause, Reverend Moggallāna, what is the reason you smiled?” </p>
<p class="p3"><span class="t1"> </span></p>
<p class="p3"><span class="t5">“Akālo kho, āvuso lakkhaṇa, etassa pañhassa. </span></p>
<p class="p3">“Reverend Lakkhaṇa, it’s the wrong time for this question. </p>
<p class="p3"><span class="t1"> </span></p>
<p class="p3"><span class="t5">Bhagavato maṃ santike etaṃ pañhaṃ pucchā”ti. </span></p>
<p class="p3">Ask me when we’re in the Buddha’s presence.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ca lakkhaṇo āyasmā ca mahāmoggallāno rājagahe piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho āyasmā lakkhaṇo āyasmantaṃ mahāmoggallānaṃ etadavoca: </span></p>
<p class="p3">Then Lakkhaṇa and Mahāmoggallāna wandered for alms in Rājagaha. After the meal, on their return from alms-round, they went to the Buddha, bowed, and sat down to one side. Lakkhaṇa said to Mahāmoggallāna: </p>
<p class="p3"><span class="t1"> </span></p>
<p class="p3"><span class="t5">“idhāyasmā mahāmoggallāno gijjhakūṭā pabbatā orohanto aññatarasmiṃ padese sitaṃ pātvākāsi. </span></p>
<p class="p3">“Just now, as Mahāmoggallāna was descending from Vulture’s Peak Mountain he smiled at a certain spot. </p>
<p class="p3"><span class="t1"> </span></p>
<p class="p3"><span class="t5">Ko nu kho, āvuso moggallāna, hetu ko paccayo sitassa pātukammāyā”ti? </span></p>
<p class="p3">What is the cause, Reverend Moggallāna, what is the reason you smiled?” </p>
<p class="p3"><span class="t1"> </span></p>
<p class="p3"><span class="t5">“Idhāhaṃ, āvuso, gijjhakūṭā pabbatā orohanto addasaṃ aṭṭhikasaṅkhalikaṃ vehāsaṃ gacchantiṃ. </span></p>
<p class="p3">“Just now, reverend, as I was descending from Vulture’s Peak Mountain I saw a skeleton flying through the air. </p>
<p class="p3"><span class="t1"> </span></p>
<p class="p3"><span class="t5">Tamenaṃ gijjhāpi kākāpi kulalāpi anupatitvā anupatitvā phāsuḷantarikāhi vitudenti vitacchenti virājenti. </span></p>
<p class="p3">Vultures, crows, and hawks kept chasing it, pecking and clawing </p>
<p class="p3"><span class="t1"> </span></p>
<p class="p3"><span class="t5">Sā sudaṃ aṭṭassaraṃ karoti. </span></p>
<p class="p3">as it screeched in pain. </p>
<p class="p3"><span class="t1"> </span></p>
<p class="p3"><span class="t5">Tassa mayhaṃ, āvuso, etadahosi: </span></p>
<p class="p3">It occurred to me: </p>
<p class="p3"><span class="t1"> </span></p>
<p class="p3"><span class="t5">‘acchariyaṃ vata bho, abbhutaṃ vata bho. </span></p>
<p class="p3">‘It’s incredible, it’s amazing! </p>
<p class="p3"><span class="t1"> </span></p>
<p class="p3"><span class="t5">Evarūpopi nāma satto bhavissati. </span></p>
<p class="p3">That there can be such a sentient being, </p>
<p class="p3"><span class="t1"> </span></p>
<p class="p3"><span class="t5">Evarūpopi nāma yakkho bhavissati. </span></p>
<p class="p3">such an entity, </p>
<p class="p3"><span class="t1"> </span></p>
<p class="p3"><span class="t5">Evarūpopi nāma attabhāvapaṭilābho bhavissatī’”ti. </span></p>
<p class="p3">such an incarnation!’” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā bhikkhū āmantesi: </span></p>
<p class="p3">Then the Buddha said to the mendicants: </p>
<p class="p3"><span class="t1"> </span></p>
<p class="p3"><span class="t5">“cakkhubhūtā vata, bhikkhave, sāvakā viharanti; </span></p>
<p class="p3">“Mendicants, there are disciples who live full of vision and knowledge, </p>
<p class="p3"><span class="t1"> </span></p>
<p class="p3"><span class="t5">ñāṇabhūtā vata, bhikkhave, sāvakā viharanti, yatra hi nāma sāvako evarūpaṃ ñassati vā dakkhati vā sakkhiṃ vā karissati. </span></p>
<p class="p3">since a disciple knows, sees, and witnesses such a thing. </p>
<p class="p3"><span class="t1"> </span></p>
<p class="p3"><span class="t5">Pubbeva me so, bhikkhave, satto diṭṭho ahosi, api cāhaṃ na byākāsiṃ. </span></p>
<p class="p3">Formerly, I too saw that being, but I did not speak of it. </p>
<p class="p3"><span class="t1"> </span></p>
<p class="p3"><span class="t5">Ahañcetaṃ byākareyyaṃ, pare ca me na saddaheyyuṃ. </span></p>
<p class="p3">For if I had spoken of it others would not have believed me, </p>
<p class="p3"><span class="t1"> </span></p>
<p class="p3"><span class="t5">Ye me na saddaheyyuṃ, tesaṃ taṃ assa dīgharattaṃ ahitāya dukkhāya. </span></p>
<p class="p3">which would be for their lasting harm and suffering. </p>
<p class="p3"><span class="t1"> </span></p>
<p class="p3"><span class="t5">Eso, bhikkhave, satto imasmiṃyeva rājagahe goghātako ahosi. </span></p>
<p class="p3">That being used to be a cattle butcher right here in Rājagaha. </p>
<p class="p3"><span class="t1"> </span></p>
<p class="p3"><span class="t5">So tassa kammassa vipākena bahūni vassāni bahūni vassasatāni bahūni vassasahassāni bahūni vassasatasahassāni niraye paccitvā tasseva kammassa vipākāvasesena evarūpaṃ attabhāvapaṭilābhaṃ paṭisaṃvedayatī”ti. </span></p>
<p class="p3">As a result of that deed he burned in hell for many years, many hundreds, many thousands, many hundreds of thousands of years. Now he experiences the residual result of that deed in such an incarnation.” </p>
<p class="p3"><span class="t1"> </span></p>
<p class="p3"><span class="t5">(Sabbesaṃ suttantānaṃ eseva peyyālo.) </span></p>
<p class="p3">(All these discourses should be expanded like this.) </p>
<p class="p3"><span class="t1"> </span></p>
<p class="p3"><span class="t5">Paṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
