<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>2.29-29. Susimasutta  - 29. With Susīma </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">2.29. 29. Susimasutta  - 29. With Susīma </span></h3>
<p class="p3"><span class="t4">3. Nānātitthiyavagga  - 3. Various Sectarians </span></p>
<p class="p3"><span class="t1"> </span></p>
<p class="p3"><span class="t5">Sāvatthinidānaṃ. </span></p>
<p class="p3">At Sāvatthī. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ ānandaṃ bhagavā etadavoca: </span></p>
<p class="p3">Then Venerable Ānanda went up to the Buddha, bowed, and sat down to one side. The Buddha said to him, </p>
<p class="p3"><span class="t1"> </span></p>
<p class="p3"><span class="t5">“tuyhampi no, ānanda, sāriputto ruccatī”ti? </span></p>
<p class="p3">“Ānanda, do you like Sāriputta?” </p>
<p class="p3"><span class="t1"> </span></p>
<p class="p3"><span class="t5">“Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyya? </span></p>
<p class="p3">“Sir, who on earth would not like Venerable Sāriputta unless they’re a fool, a hater, delusional, or mentally deranged? </p>
<p class="p3"><span class="t1"> </span></p>
<p class="p3"><span class="t5">Paṇḍito, bhante, āyasmā sāriputto. </span></p>
<p class="p3">Venerable Sāriputta is astute, </p>
<p class="p3"><span class="t1"> </span></p>
<p class="p3"><span class="t5">Mahāpañño, bhante, āyasmā sāriputto. </span></p>
<p class="p3">he has great wisdom, </p>
<p class="p3"><span class="t1"> </span></p>
<p class="p3"><span class="t5">Puthupañño, bhante, āyasmā sāriputto. </span></p>
<p class="p3">widespread wisdom, </p>
<p class="p3"><span class="t1"> </span></p>
<p class="p3"><span class="t5">Hāsapañño, bhante, āyasmā sāriputto. </span></p>
<p class="p3">laughing wisdom, </p>
<p class="p3"><span class="t1"> </span></p>
<p class="p3"><span class="t5">Javanapañño, bhante, āyasmā sāriputto. </span></p>
<p class="p3">swift wisdom, </p>
<p class="p3"><span class="t1"> </span></p>
<p class="p3"><span class="t5">Tikkhapañño, bhante, āyasmā sāriputto. </span></p>
<p class="p3">sharp wisdom, </p>
<p class="p3"><span class="t1"> </span></p>
<p class="p3"><span class="t5">Nibbedhikapañño, bhante, āyasmā sāriputto. </span></p>
<p class="p3">and penetrating wisdom. </p>
<p class="p3"><span class="t1"> </span></p>
<p class="p3"><span class="t5">Appiccho, bhante, āyasmā sāriputto. </span></p>
<p class="p3">He has few wishes, </p>
<p class="p3"><span class="t1"> </span></p>
<p class="p3"><span class="t5">Santuṭṭho, bhante, āyasmā sāriputto. </span></p>
<p class="p3">he’s content, </p>
<p class="p3"><span class="t1"> </span></p>
<p class="p3"><span class="t5">Pavivitto, bhante, āyasmā sāriputto. </span></p>
<p class="p3">secluded, </p>
<p class="p3"><span class="t1"> </span></p>
<p class="p3"><span class="t5">Asaṃsaṭṭho, bhante, āyasmā sāriputto. </span></p>
<p class="p3">aloof, </p>
<p class="p3"><span class="t1"> </span></p>
<p class="p3"><span class="t5">Āraddhavīriyo, bhante, āyasmā sāriputto. </span></p>
<p class="p3">and energetic. </p>
<p class="p3"><span class="t1"> </span></p>
<p class="p3"><span class="t5">Vattā, bhante, āyasmā sāriputto. </span></p>
<p class="p3">He gives advice </p>
<p class="p3"><span class="t1"> </span></p>
<p class="p3"><span class="t5">Vacanakkhamo, bhante, āyasmā sāriputto. </span></p>
<p class="p3">and accepts advice; </p>
<p class="p3"><span class="t1"> </span></p>
<p class="p3"><span class="t5">Codako, bhante, āyasmā sāriputto. </span></p>
<p class="p3">he accuses </p>
<p class="p3"><span class="t1"> </span></p>
<p class="p3"><span class="t5">Pāpagarahī, bhante, āyasmā sāriputto. </span></p>
<p class="p3">and criticizes wickedness. </p>
<p class="p3"><span class="t1"> </span></p>
<p class="p3"><span class="t5">Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyyā”ti? </span></p>
<p class="p3">Who on earth would not like Venerable Sāriputta unless they’re a fool, a hater, delusional, or mentally deranged?” </p>
<p class="p3"><span class="t1"> </span></p>
<p class="p3"><span class="t5">“Evametaṃ, ānanda, evametaṃ, ānanda. </span></p>
<p class="p3">“That’s so true, Ānanda! That’s so true! </p>
<p class="p3"><span class="t1"> </span></p>
<p class="p3"><span class="t5">Kassa hi nāma, ānanda, abālassa aduṭṭhassa amūḷhassa avipallatthacittassa sāriputto na rucceyya? </span></p>
<p class="p3">Who on earth would not like Venerable Sāriputta unless they’re a fool, a hater, delusional, or mentally deranged?” </p>
<p class="p3"><span class="t1"> </span></p>
<p class="p3"><span class="t5">Paṇḍito, ānanda, sāriputto. </span></p>
<p class="p3">And the Buddha repeated all of Ānanda’s terms of praise. </p>
<p class="p3"><span class="t1"> </span></p>
<p class="p3"><span class="t5">Mahāpañño, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puthupañño, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Hāsapañño, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Javanapañño, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tikkhapañño, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nibbedhikapañño, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Appiccho, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Santuṭṭho, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pavivitto, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Asaṃsaṭṭho, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Āraddhavīriyo, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Vattā, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Vacanakkhamo, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Codako, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pāpagarahī, ānanda, sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kassa hi nāma, ānanda, abālassa aduṭṭhassa amūḷhassa avipallatthacittassa sāriputto na rucceyyā”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho susimo devaputto āyasmato sāriputtassa vaṇṇe bhaññamāne mahatiyā devaputtaparisāya parivuto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho susimo devaputto bhagavantaṃ etadavoca: </span></p>
<p class="p3">While this praise of Sāriputta was being spoken, the god Susīma approached the Buddha, escorted by a large assembly of gods. He bowed, stood to one side, and said to him: </p>
<p class="p3"><span class="t1"> </span></p>
<p class="p3"><span class="t5">“Evametaṃ, bhagavā, evametaṃ, sugata. </span></p>
<p class="p3">“That’s so true, Blessed One! That’s so true, Holy One! </p>
<p class="p3"><span class="t1"> </span></p>
<p class="p3"><span class="t5">Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyya? </span></p>
<p class="p3">Who on earth would not like Venerable Sāriputta unless they’re a fool, a hater, delusional, or mentally deranged?” </p>
<p class="p3"><span class="t1"> </span></p>
<p class="p3"><span class="t5">Paṇḍito, bhante, āyasmā sāriputto. </span></p>
<p class="p3">And he too repeated all the terms of praise of Sāriputta, adding, </p>
<p class="p3"><span class="t1"> </span></p>
<p class="p3"><span class="t5">Mahāpañño, bhante, puthupañño, bhante, hāsapañño, bhante, javanapañño, bhante, tikkhapañño, bhante, nibbedhikapañño, bhante, appiccho, bhante, santuṭṭho, bhante, pavivitto, bhante, asaṃsaṭṭho, bhante, āraddhavīriyo, bhante, vattā, bhante, vacanakkhamo, bhante, codako, bhante, pāpagarahī, bhante, āyasmā sāriputto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyya? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ahampi hi, bhante, yaññadeva devaputtaparisaṃ upasaṅkamiṃ, etadeva bahulaṃ saddaṃ suṇāmi: </span></p>
<p class="p3">“For I too, sir, whenever I go to an assembly of gods, frequently hear the same terms of praise.” </p>
<p class="p3"><span class="t1"> </span></p>
<p class="p3"><span class="t5">‘paṇḍito āyasmā sāriputto; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">mahāpañño āyasmā, puthupañño āyasmā, hāsapañño āyasmā, javanapañño āyasmā, tikkhapañño āyasmā, nibbedhikapañño āyasmā, appiccho āyasmā, santuṭṭho āyasmā, pavivitto āyasmā, asaṃsaṭṭho āyasmā, āraddhavīriyo āyasmā, vattā āyasmā, vacanakkhamo āyasmā, codako āyasmā, pāpagarahī āyasmā sāriputto’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kassa hi nāma, bhante, abālassa aduṭṭhassa amūḷhassa avipallatthacittassa āyasmā sāriputto na rucceyyā”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṃseti. </span></p>
<p class="p3">While this praise of Sāriputta was being spoken, the gods of Susīma’s assembly—uplifted and overjoyed, full of rapture and happiness—generated a rainbow of bright colors. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma maṇi veḷuriyo subho jātimā aṭṭhaṃso suparikammakato paṇḍukambale nikkhitto bhāsate ca tapate ca virocati ca; </span></p>
<p class="p3">Suppose there was a beryl gem that was naturally beautiful, eight-faceted, well-worked. When placed on a cream rug it would shine and glow and radiate. </p>
<p class="p3"><span class="t1"> </span></p>
<p class="p3"><span class="t5">evamevaṃ susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṃseti. </span></p>
<p class="p3">In the same way, the gods of Susīma’s assembly … generated a rainbow of bright colors. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma nikkhaṃ jambonadaṃ dakkhakammāraputtaukkāmukhasukusalasampahaṭṭhaṃ paṇḍukambale nikkhittaṃ bhāsate ca tapate ca virocati ca; </span></p>
<p class="p3">Suppose there was an ornament of rare gold, fashioned by an expert smith, well wrought in the forge. When placed on a cream rug it would shine and glow and radiate. </p>
<p class="p3"><span class="t1"> </span></p>
<p class="p3"><span class="t5">evamevaṃ susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṃseti. </span></p>
<p class="p3">In the same way, the gods of Susīma’s assembly … generated a rainbow of bright colors. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma saradasamaye viddhe vigatavalāhake deve rattiyā paccūsasamayaṃ osadhitārakā bhāsate ca tapate ca virocati ca; </span></p>
<p class="p3">Suppose that after the rainy season the sky was clear and cloudless. At the crack of dawn, the Morning Star shines and glows and radiates. </p>
<p class="p3"><span class="t1"> </span></p>
<p class="p3"><span class="t5">evamevaṃ susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṃseti. </span></p>
<p class="p3">In the same way, the gods of Susīma’s assembly … generated a rainbow of bright colors. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma saradasamaye viddhe vigatavalāhake deve ādicco nabhaṃ abbhussakkamāno sabbaṃ ākāsagataṃ tamagataṃ abhivihacca bhāsate ca tapate ca virocati ca; </span></p>
<p class="p3">Suppose that after the rainy season the sky was clear and cloudless. As the sun rises, it would dispel all the darkness from the sky as it shines and glows and radiates. </p>
<p class="p3"><span class="t1"> </span></p>
<p class="p3"><span class="t5">evamevaṃ susimassa devaputtassa devaputtaparisā āyasmato sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaṃseti. </span></p>
<p class="p3">In the same way, the gods of Susīma’s assembly … generated a rainbow of bright colors. </p>
<p class="p3"><span class="t1"> </span></p>
<p class="p3"><span class="t5">Atha kho susimo devaputto āyasmantaṃ sāriputtaṃ ārabbha bhagavato santike imaṃ gāthaṃ abhāsi: </span></p>
<p class="p3">Then the god Susīma recited this verse about Venerable Sāriputta in the Buddha’s presence: </p>
<p class="p3"><span class="t1"> </span></p>
<p class="p3"><span class="t5">“Paṇḍitoti samaññāto, </span></p>
<p class="p3">“He’s considered to be an astute person, </p>
<p class="p3"><span class="t1"> </span></p>
<p class="p3"><span class="t5">sāriputto akodhano; </span></p>
<p class="p3">Sāriputta, free of anger. </p>
<p class="p3"><span class="t1"> </span></p>
<p class="p3"><span class="t5">Appiccho sorato danto, </span></p>
<p class="p3">Few in wishes, sweet, tamed, </p>
<p class="p3"><span class="t1"> </span></p>
<p class="p3"><span class="t5">satthuvaṇṇābhato isī”ti. </span></p>
<p class="p3">the hermit shines in the Teacher’s praise!” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āyasmantaṃ sāriputtaṃ ārabbha susimaṃ devaputtaṃ gāthāya paccabhāsi: </span></p>
<p class="p3">Then the Buddha replied to Susīma with this verse about Venerable Sāriputta: </p>
<p class="p3"><span class="t1"> </span></p>
<p class="p3"><span class="t5">“Paṇḍitoti samaññāto, </span></p>
<p class="p3">“He’s considered to be an astute person, </p>
<p class="p3"><span class="t1"> </span></p>
<p class="p3"><span class="t5">sāriputto akodhano; </span></p>
<p class="p3">Sāriputta, free of anger. </p>
<p class="p3"><span class="t1"> </span></p>
<p class="p3"><span class="t5">Appiccho sorato danto, </span></p>
<p class="p3">Few in wishes, sweet, tamed; </p>
<p class="p3"><span class="t1"> </span></p>
<p class="p3"><span class="t5">kālaṃ kaṅkhati sudanto”ti. </span></p>
<p class="p3">developed and well-tamed, he bides his time.”</p>
<p class="p3"><span class="t1"> </span></p>

</body>
</html>
