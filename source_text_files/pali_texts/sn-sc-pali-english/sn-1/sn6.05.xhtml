<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>6.05-5. Aññatarabrahmasutta  - 5. A Certain Brahmā </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">6.05. 5. Aññatarabrahmasutta  - 5. A Certain Brahmā </span></h3>
<p class="p3"><span class="t4">1. Paṭhamavagga  - 1. The Appeal </span></p>
<p class="p3"><span class="t1"> </span></p>
<p class="p3"><span class="t5">Sāvatthinidānaṃ. </span></p>
<p class="p3">At Sāvatthī. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa brahmuno evarūpaṃ pāpakaṃ diṭṭhigataṃ uppannaṃ hoti: </span></p>
<p class="p3">Now at that time a certain Brahmā had the following harmful misconception: </p>
<p class="p3"><span class="t1"> </span></p>
<p class="p3"><span class="t5">“natthi so samaṇo vā brāhmaṇo vā yo idha āgaccheyyā”ti. </span></p>
<p class="p3">“No ascetic or brahmin can come here!” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā tassa brahmuno cetasā cetoparivitakkamaññāya—seyyathāpi nāma balavā puriso … pe … tasmiṃ brahmaloke pāturahosi. </span></p>
<p class="p3">Then the Buddha knew what that Brahmā was thinking. As easily as a strong person would extend or contract their arm, he vanished from Jeta’s Grove and reappeared in that Brahmā realm. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā tassa brahmuno upari vehāsaṃ pallaṅkena nisīdi tejodhātuṃ samāpajjitvā. </span></p>
<p class="p3">Then the Buddha sat cross-legged in the air above that Brahmā, having entered upon the fire element. </p>
<p class="p3"><span class="t1"> </span></p>
<p class="p3"><span class="t5">Atha kho āyasmato mahāmoggallānassa etadahosi: </span></p>
<p class="p3">Then Venerable Mahāmoggallāna thought, </p>
<p class="p3"><span class="t1"> </span></p>
<p class="p3"><span class="t5">“kahaṃ nu kho bhagavā etarahi viharatī”ti? </span></p>
<p class="p3">“Where is the Buddha staying at present?” </p>
<p class="p3"><span class="t1"> </span></p>
<p class="p3"><span class="t5">Addasā kho āyasmā mahāmoggallāno bhagavantaṃ dibbena cakkhunā visuddhena atikkantamānusakena tassa brahmuno upari vehāsaṃ pallaṅkena nisinnaṃ tejodhātuṃ samāpannaṃ. </span></p>
<p class="p3">With clairvoyance that is purified and superhuman, he saw the Buddha seated cross-legged in the air above that Brahmā, having entered upon the fire element. </p>
<p class="p3"><span class="t1"> </span></p>
<p class="p3"><span class="t5">Disvāna—seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—jetavane antarahito tasmiṃ brahmaloke pāturahosi. </span></p>
<p class="p3">Then, as easily as a strong person would extend or contract their arm, he vanished from Jeta’s Grove and reappeared in that Brahmā realm. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno puratthimaṃ disaṃ nissāya tassa brahmuno upari vehāsaṃ pallaṅkena nisīdi tejodhātuṃ samāpajjitvā nīcataraṃ bhagavato. </span></p>
<p class="p3">Then Mahāmoggallāna—positioning himself in the east, below the Buddha—sat cross-legged in the air above that Brahmā, having entered upon the fire element. </p>
<p class="p3"><span class="t1"> </span></p>
<p class="p3"><span class="t5">Atha kho āyasmato mahākassapassa etadahosi: </span></p>
<p class="p3">Then Venerable Mahākassapa … </p>
<p class="p3"><span class="t1"> </span></p>
<p class="p3"><span class="t5">“kahaṃ nu kho bhagavā etarahi viharatī”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Addasā kho āyasmā mahākassapo bhagavantaṃ dibbena cakkhunā … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">disvāna—seyyathāpi nāma balavā puriso … pe … evameva—jetavane antarahito tasmiṃ brahmaloke pāturahosi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahākassapo dakkhiṇaṃ disaṃ nissāya tassa brahmuno upari vehāsaṃ pallaṅkena nisīdi tejodhātuṃ samāpajjitvā nīcataraṃ bhagavato. </span></p>
<p class="p3">positioned himself in the south … </p>
<p class="p3"><span class="t1"> </span></p>
<p class="p3"><span class="t5">Atha kho āyasmato mahākappinassa etadahosi: </span></p>
<p class="p3">Venerable Mahākappina … </p>
<p class="p3"><span class="t1"> </span></p>
<p class="p3"><span class="t5">“kahaṃ nu kho bhagavā etarahi viharatī”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Addasā kho āyasmā mahākappino bhagavantaṃ dibbena cakkhunā … pe … tejodhātuṃ samāpannaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Disvāna—seyyathāpi nāma balavā puriso … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evameva—jetavane antarahito tasmiṃ brahmaloke pāturahosi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahākappino pacchimaṃ disaṃ nissāya tassa brahmuno upari vehāsaṃ pallaṅkena nisīdi tejodhātuṃ samāpajjitvā nīcataraṃ bhagavato. </span></p>
<p class="p3">positioned himself in the west … </p>
<p class="p3"><span class="t1"> </span></p>
<p class="p3"><span class="t5">Atha kho āyasmato anuruddhassa etadahosi: </span></p>
<p class="p3">Venerable Anuruddha … </p>
<p class="p3"><span class="t1"> </span></p>
<p class="p3"><span class="t5">“kahaṃ nu kho bhagavā etarahi viharatī”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Addasā kho āyasmā anuruddho … pe … tejodhātuṃ samāpannaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Disvāna—seyyathāpi nāma balavā puriso … pe … tasmiṃ brahmaloke pāturahosi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho āyasmā anuruddho uttaraṃ disaṃ nissāya tassa brahmuno upari vehāsaṃ pallaṅkena nisīdi tejodhātuṃ samāpajjitvā nīcataraṃ bhagavato. </span></p>
<p class="p3">positioned himself in the north, below the Buddha, sitting cross-legged in the air above that Brahmā, having entered upon the fire element. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno taṃ brahmānaṃ gāthāya ajjhabhāsi: </span></p>
<p class="p3">Then Mahāmoggallāna addressed that Brahmā in verse: </p>
<p class="p3"><span class="t1"> </span></p>
<p class="p3"><span class="t5">“Ajjāpi te āvuso sā diṭṭhi, </span></p>
<p class="p3">“Sir, do you still have the same view </p>
<p class="p3"><span class="t1"> </span></p>
<p class="p3"><span class="t5">Yā te diṭṭhi pure ahu; </span></p>
<p class="p3">that you had in the past? </p>
<p class="p3"><span class="t1"> </span></p>
<p class="p3"><span class="t5">Passasi vītivattantaṃ, </span></p>
<p class="p3">Or do you see the radiance </p>
<p class="p3"><span class="t1"> </span></p>
<p class="p3"><span class="t5">Brahmaloke pabhassaran”ti. </span></p>
<p class="p3">transcending the Brahmā realm?” </p>
<p class="p3"><span class="t1"> </span></p>
<p class="p3"><span class="t5">“Na me mārisa sā diṭṭhi, </span></p>
<p class="p3">“Good sir, I don’t have that view </p>
<p class="p3"><span class="t1"> </span></p>
<p class="p3"><span class="t5">yā me diṭṭhi pure ahu; </span></p>
<p class="p3">that I had in the past. </p>
<p class="p3"><span class="t1"> </span></p>
<p class="p3"><span class="t5">Passāmi vītivattantaṃ, </span></p>
<p class="p3">I see the radiance </p>
<p class="p3"><span class="t1"> </span></p>
<p class="p3"><span class="t5">brahmaloke pabhassaraṃ; </span></p>
<p class="p3">transcending the Brahmā realm. </p>
<p class="p3"><span class="t1"> </span></p>
<p class="p3"><span class="t5">Svāhaṃ ajja kathaṃ vajjaṃ, </span></p>
<p class="p3">So how could I say today </p>
<p class="p3"><span class="t1"> </span></p>
<p class="p3"><span class="t5">ahaṃ niccomhi sassato”ti. </span></p>
<p class="p3">that I am permanent and eternal?” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā taṃ brahmānaṃ saṃvejetvā—seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—tasmiṃ brahmaloke antarahito jetavane pāturahosi. </span></p>
<p class="p3">Having inspired a sense of awe in the Brahmā, as easily as a strong person would extend or contract their arm, the Buddha vanished from the Brahmā realm and reappeared in Jeta’s Grove. </p>
<p class="p3"><span class="t1"> </span></p>
<p class="p3"><span class="t5">Atha kho so brahmā aññataraṃ brahmapārisajjaṃ āmantesi: </span></p>
<p class="p3">Then that Brahmā addressed a member of his retinue, </p>
<p class="p3"><span class="t1"> </span></p>
<p class="p3"><span class="t5">“ehi tvaṃ, mārisa, yenāyasmā mahāmoggallāno tenupasaṅkama; upasaṅkamitvā āyasmantaṃ mahāmoggallānaṃ evaṃ vadehi: </span></p>
<p class="p3">“Please, good sir, go up to Venerable Mahāmoggallāna and say to him: </p>
<p class="p3"><span class="t1"> </span></p>
<p class="p3"><span class="t5">‘atthi nu kho, mārisa moggallāna, aññepi tassa bhagavato sāvakā evaṃmahiddhikā evaṃmahānubhāvā; </span></p>
<p class="p3">‘Moggallāna my good sir, are there any other disciples of the Buddha who have power and might </p>
<p class="p3"><span class="t1"> </span></p>
<p class="p3"><span class="t5">seyyathāpi bhavaṃ moggallāno kassapo kappino anuruddho’”ti? </span></p>
<p class="p3">comparable to the masters Moggallāna, Kassapa, Kappina, and Anuruddha?’” </p>
<p class="p3"><span class="t1"> </span></p>
<p class="p3"><span class="t5">“Evaṃ, mārisā”ti kho so brahmapārisajjo tassa brahmuno paṭissutvā yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ etadavoca: </span></p>
<p class="p3">“Yes, good sir,” replied that retinue member. He went to Moggallāna and asked as instructed. </p>
<p class="p3"><span class="t1"> </span></p>
<p class="p3"><span class="t5">“atthi nu kho, mārisa moggallāna, aññepi tassa bhagavato sāvakā evaṃmahiddhikā evaṃmahānubhāvā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">seyyathāpi bhavaṃ moggallāno kassapo kappino anuruddho”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno taṃ brahmapārisajjaṃ gāthāya ajjhabhāsi: </span></p>
<p class="p3">Then Mahāmoggallāna addressed that member of Brahmā’s retinue in verse: </p>
<p class="p3"><span class="t1"> </span></p>
<p class="p3"><span class="t5">“Tevijjā iddhipattā ca, </span></p>
<p class="p3">“There are many disciples of the Buddha </p>
<p class="p3"><span class="t1"> </span></p>
<p class="p3"><span class="t5">cetopariyāyakovidā; </span></p>
<p class="p3">who have the three knowledges, </p>
<p class="p3"><span class="t1"> </span></p>
<p class="p3"><span class="t5">Khīṇāsavā arahanto, </span></p>
<p class="p3">and have attained psychic power, expert in reading minds, </p>
<p class="p3"><span class="t1"> </span></p>
<p class="p3"><span class="t5">bahū buddhassa sāvakā”ti. </span></p>
<p class="p3">they’re perfected ones with defilements ended.” </p>
<p class="p3"><span class="t1"> </span></p>
<p class="p3"><span class="t5">Atha kho so brahmapārisajjo āyasmato mahāmoggallānassa bhāsitaṃ abhinanditvā anumoditvā yena so brahmā tenupasaṅkami; upasaṅkamitvā taṃ brahmānaṃ etadavoca: </span></p>
<p class="p3">Then that member of Brahmā’s retinue, having approved and agreed with what Mahāmoggallāna said, went to that Brahmā and said to him, </p>
<p class="p3"><span class="t1"> </span></p>
<p class="p3"><span class="t5">“āyasmā, mārisa, mahāmoggallāno evamāha: </span></p>
<p class="p3">“Good sir, Venerable Mahāmoggallāna said this: </p>
<p class="p3"><span class="t1"> </span></p>
<p class="p3"><span class="t5">‘Tevijjā iddhipattā ca, </span></p>
<p class="p3">‘There are many disciples of the Buddha </p>
<p class="p3"><span class="t1"> </span></p>
<p class="p3"><span class="t5">cetopariyāyakovidā; </span></p>
<p class="p3">who have the three knowledges, </p>
<p class="p3"><span class="t1"> </span></p>
<p class="p3"><span class="t5">Khīṇāsavā arahanto, </span></p>
<p class="p3">and have attained psychic power, expert in reading minds, </p>
<p class="p3"><span class="t1"> </span></p>
<p class="p3"><span class="t5">bahū buddhassa sāvakā’”ti. </span></p>
<p class="p3">they’re perfected ones with defilements ended.’” </p>
<p class="p3"><span class="t1"> </span></p>
<p class="p3"><span class="t5">Idamavoca so brahmapārisajjo. </span></p>
<p class="p3">That’s what that member of Brahmā’s retinue said. </p>
<p class="p3"><span class="t1"> </span></p>
<p class="p3"><span class="t5">Attamano ca so brahmā tassa brahmapārisajjassa bhāsitaṃ abhinandīti. </span></p>
<p class="p3">Satisfied, that Brahmā was happy with what the member of his retinue said.</p>
<p class="p3"><span class="t1"> </span></p>

</body>
</html>
