<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>35.018-18. Dutiyanoceassādasutta  - 18. If There Were No Gratification (Exterior) </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">35.018. 18. Dutiyanoceassādasutta  - 18. If There Were No Gratification (Exterior) </span></h3>
<p class="p3"><span class="t4">2. Yamakavagga  - 2. Pairs </span></p>
<p class="p3"><span class="t1"> </span></p>
<p class="p3"><span class="t5">“No cedaṃ, bhikkhave, rūpānaṃ assādo abhavissa, nayidaṃ sattā rūpesu sārajjeyyuṃ. </span></p>
<p class="p3">“Mendicants, if there were no gratification in sights, sentient beings wouldn’t love them. …” </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, atthi rūpānaṃ assādo, tasmā sattā rūpesu sārajjanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">No cedaṃ, bhikkhave, rūpānaṃ ādīnavo abhavissa, nayidaṃ sattā rūpesu nibbindeyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, atthi rūpānaṃ ādīnavo, tasmā sattā rūpesu nibbindanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">No cedaṃ, bhikkhave, rūpānaṃ nissaraṇaṃ abhavissa, nayidaṃ sattā rūpehi nissareyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, atthi rūpānaṃ nissaraṇaṃ, tasmā sattā rūpehi nissaranti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">No cedaṃ, bhikkhave, saddānaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">gandhānaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">rasānaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">phoṭṭhabbānaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dhammānaṃ assādo abhavissa, nayidaṃ sattā dhammesu sārajjeyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, atthi dhammānaṃ assādo, tasmā sattā dhammesu sārajjanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">No cedaṃ, bhikkhave, dhammānaṃ ādīnavo abhavissa, nayidaṃ sattā dhammesu nibbindeyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, atthi dhammānaṃ ādīnavo, tasmā sattā dhammesu nibbindanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">No cedaṃ, bhikkhave, dhammānaṃ nissaraṇaṃ abhavissa, nayidaṃ sattā dhammehi nissareyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasmā ca kho, bhikkhave, atthi dhammānaṃ nissaraṇaṃ, tasmā sattā dhammehi nissaranti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yāvakīvañca, bhikkhave, sattā imesaṃ channaṃ bāhirānaṃ āyatanānaṃ assādañca assādato, ādīnavañca ādīnavato, nissaraṇañca nissaraṇato yathābhūtaṃ nābbhaññaṃsu, neva tāva, bhikkhave, sattā sadevakā lokā samārakā sabrahmakā sassamaṇabrāhmaṇiyā pajāya sadevamanussāya nissaṭā visaññuttā vippamuttā vimariyādīkatena cetasā vihariṃsu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yato ca kho, bhikkhave, sattā imesaṃ channaṃ bāhirānaṃ āyatanānaṃ assādañca assādato, ādīnavañca ādīnavato, nissaraṇañca nissaraṇato yathābhūtaṃ abbhaññaṃsu, atha, bhikkhave, sattā sadevakā lokā samārakā sabrahmakā sassamaṇabrāhmaṇiyā pajāya sadevamanussāya nissaṭā visaññuttā vippamuttā vimariyādīkatena cetasā viharantī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Chaṭṭhaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
