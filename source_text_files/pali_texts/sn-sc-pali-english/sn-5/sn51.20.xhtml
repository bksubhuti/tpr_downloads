<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>51.20-20. Vibhaṅgasutta  - 20. Analysis </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">51.20. 20. Vibhaṅgasutta  - 20. Analysis </span></h3>
<p class="p3"><span class="t4">2. Pāsādakampanavagga  - 2. Shaking the Stilt Longhouse </span></p>
<p class="p3"><span class="t1"> </span></p>
<p class="p3"><span class="t5">“Cattārome, bhikkhave, iddhipādā bhāvitā bahulīkatā mahapphalā honti mahānisaṃsā”. </span></p>
<p class="p3">“Mendicants, when the four bases of psychic power are developed and cultivated they’re very fruitful and beneficial. </p>
<p class="p3"><span class="t1"> </span></p>
<p class="p3"><span class="t5">Kathaṃ bhāvitā ca, bhikkhave, cattāro iddhipādā kathaṃ bahulīkatā mahapphalā honti mahānisaṃsā? </span></p>
<p class="p3">How so? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu chandasamādhippadhānasaṅkhārasamannāgataṃ iddhipādaṃ bhāveti—</span></p>
<p class="p3">It’s when a mendicant develops the basis of psychic power that has immersion due to enthusiasm, and active effort. </p>
<p class="p3"><span class="t1"> </span></p>
<p class="p3"><span class="t5">iti me chando na ca atilīno bhavissati, na ca atippaggahito bhavissati, na ca ajjhattaṃ saṅkhitto bhavissati, na ca bahiddhā vikkhitto bhavissati. </span></p>
<p class="p3">They think: ‘My enthusiasm won’t be too lax or too tense. And it’ll be neither constricted internally nor scattered externally.’ </p>
<p class="p3"><span class="t1"> </span></p>
<p class="p3"><span class="t5">Pacchāpuresaññī ca viharati—</span></p>
<p class="p3">And they meditate perceiving continuity: </p>
<p class="p3"><span class="t1"> </span></p>
<p class="p3"><span class="t5">yathā pure tathā pacchā, yathā pacchā tathā pure; </span></p>
<p class="p3">as before, so after; as after, so before; </p>
<p class="p3"><span class="t1"> </span></p>
<p class="p3"><span class="t5">yathā adho tathā uddhaṃ, yathā uddhaṃ tathā adho; </span></p>
<p class="p3">as below, so above; as above, so below; </p>
<p class="p3"><span class="t1"> </span></p>
<p class="p3"><span class="t5">yathā divā tathā rattiṃ yathā rattiṃ tathā divā. </span></p>
<p class="p3">as by day, so by night; as by night, so by day. </p>
<p class="p3"><span class="t1"> </span></p>
<p class="p3"><span class="t5">Iti vivaṭena cetasā apariyonaddhena sappabhāsaṃ cittaṃ bhāveti. </span></p>
<p class="p3">And so, with an open and unenveloped heart, they develop a mind that’s full of radiance. </p>
<p class="p3"><span class="t1"> </span></p>
<p class="p3"><span class="t5">Vīriyasamādhi … pe … </span></p>
<p class="p3">They develop the basis of psychic power that has immersion due to energy … </p>
<p class="p3"><span class="t1"> </span></p>
<p class="p3"><span class="t5">cittasamādhi … </span></p>
<p class="p3">mental development … </p>
<p class="p3"><span class="t1"> </span></p>
<p class="p3"><span class="t5">vīmaṃsāsamādhippadhānasaṅkhārasamannāgataṃ iddhipādaṃ bhāveti—</span></p>
<p class="p3">inquiry, and active effort. </p>
<p class="p3"><span class="t1"> </span></p>
<p class="p3"><span class="t5">iti me vīmaṃsā na ca atilīnā bhavissati, na ca atippaggahitā bhavissati, na ca ajjhattaṃ saṅkhittā bhavissati, na ca bahiddhā vikkhittā bhavissati. </span></p>
<p class="p3">They think: ‘My inquiry won’t be too lax or too tense. And it’ll be neither constricted internally nor scattered externally.’ </p>
<p class="p3"><span class="t1"> </span></p>
<p class="p3"><span class="t5">Pacchāpuresaññī ca viharati—</span></p>
<p class="p3">And they meditate perceiving continuity: </p>
<p class="p3"><span class="t1"> </span></p>
<p class="p3"><span class="t5">yathā pure tathā pacchā, yathā pacchā tathā pure; </span></p>
<p class="p3">as before, so after; as after, so before; </p>
<p class="p3"><span class="t1"> </span></p>
<p class="p3"><span class="t5">yathā adho tathā uddhaṃ, yathā uddhaṃ tathā adho; </span></p>
<p class="p3">as below, so above; as above, so below; </p>
<p class="p3"><span class="t1"> </span></p>
<p class="p3"><span class="t5">yathā divā tathā rattiṃ, yathā rattiṃ tathā divā. </span></p>
<p class="p3">as by day, so by night; as by night, so by day. </p>
<p class="p3"><span class="t1"> </span></p>
<p class="p3"><span class="t5">Iti vivaṭena cetasā apariyonaddhena sappabhāsaṃ cittaṃ bhāveti. </span></p>
<p class="p3">And so, with an open and unenveloped heart, they develop a mind that’s full of radiance. </p>
<p class="p3"><span class="t1"> </span></p>
<p class="p3"><span class="t5">Katamo ca, bhikkhave, atilīno chando? </span></p>
<p class="p3">And what is enthusiasm that’s too lax? </p>
<p class="p3"><span class="t1"> </span></p>
<p class="p3"><span class="t5">Yo, bhikkhave, chando kosajjasahagato kosajjasampayutto—</span></p>
<p class="p3">It’s when enthusiasm is combined with laziness. </p>
<p class="p3"><span class="t1"> </span></p>
<p class="p3"><span class="t5">ayaṃ vuccati, bhikkhave, atilīno chando. </span></p>
<p class="p3">This is called lax enthusiasm. </p>
<p class="p3"><span class="t1"> </span></p>
<p class="p3"><span class="t5">Katamo ca, bhikkhave, atippaggahito chando? </span></p>
<p class="p3">And what is enthusiasm that’s too tense? </p>
<p class="p3"><span class="t1"> </span></p>
<p class="p3"><span class="t5">Yo, bhikkhave, chando uddhaccasahagato uddhaccasampayutto—</span></p>
<p class="p3">It’s when enthusiasm is combined with restlessness. </p>
<p class="p3"><span class="t1"> </span></p>
<p class="p3"><span class="t5">ayaṃ vuccati, bhikkhave, atippaggahito chando. </span></p>
<p class="p3">This is called tense enthusiasm. </p>
<p class="p3"><span class="t1"> </span></p>
<p class="p3"><span class="t5">Katamo ca, bhikkhave, ajjhattaṃ saṅkhitto chando? </span></p>
<p class="p3">And what is enthusiasm that’s constricted internally? </p>
<p class="p3"><span class="t1"> </span></p>
<p class="p3"><span class="t5">Yo, bhikkhave, chando thinamiddhasahagato thinamiddhasampayutto—</span></p>
<p class="p3">It’s when enthusiasm is combined with dullness and drowsiness. </p>
<p class="p3"><span class="t1"> </span></p>
<p class="p3"><span class="t5">ayaṃ vuccati, bhikkhave, ajjhattaṃ saṅkhitto chando. </span></p>
<p class="p3">This is called enthusiasm constricted internally. </p>
<p class="p3"><span class="t1"> </span></p>
<p class="p3"><span class="t5">Katamo ca, bhikkhave, bahiddhā vikkhitto chando? </span></p>
<p class="p3">And what is enthusiasm that’s distracted externally? </p>
<p class="p3"><span class="t1"> </span></p>
<p class="p3"><span class="t5">Yo, bhikkhave, chando bahiddhā pañca kāmaguṇe ārabbha anuvikkhitto anuvisaṭo—</span></p>
<p class="p3">It’s when enthusiasm is frequently distracted and diffused externally on account of the five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">ayaṃ vuccati, bhikkhave, bahiddhā vikkhitto chando. </span></p>
<p class="p3">This is called enthusiasm distracted externally. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu pacchāpuresaññī ca viharati—</span></p>
<p class="p3">And how does a mendicant meditate perceiving continuity: </p>
<p class="p3"><span class="t1"> </span></p>
<p class="p3"><span class="t5">yathā pure tathā pacchā, yathā pacchā tathā pure? </span></p>
<p class="p3">as before, so after; as after, so before? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhuno pacchāpuresaññā suggahitā hoti sumanasikatā sūpadhāritā suppaṭividdhā paññāya. </span></p>
<p class="p3">It’s when the perception of continuity is properly grasped, attended, borne in mind, and comprehended with wisdom by a mendicant. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu pacchāpuresaññī ca viharati—</span></p>
<p class="p3">That’s how a mendicant meditates perceiving continuity: </p>
<p class="p3"><span class="t1"> </span></p>
<p class="p3"><span class="t5">yathā pure tathā pacchā, yathā pacchā tathā pure. </span></p>
<p class="p3">as before, so after; as after, so before. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu yathā adho tathā uddhaṃ, yathā uddhaṃ tathā adho viharati? </span></p>
<p class="p3">And how does a mendicant meditate as below, so above; as above, so below? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu imameva kāyaṃ uddhaṃ pādatalā adho kesamatthakā tacapariyantaṃ pūraṃ nānappakārassa asucino paccavekkhati: </span></p>
<p class="p3">It’s when a mendicant examines their own body up from the soles of the feet and down from the tips of the hairs, wrapped in skin and full of many kinds of filth. </p>
<p class="p3"><span class="t1"> </span></p>
<p class="p3"><span class="t5">‘atthi imasmiṃ kāye kesā lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā kheḷo siṅghāṇikā lasikā muttan’ti. </span></p>
<p class="p3">‘In this body there is head hair, body hair, nails, teeth, skin, flesh, sinews, bones, bone marrow, kidneys, heart, liver, diaphragm, spleen, lungs, intestines, mesentery, undigested food, feces, bile, phlegm, pus, blood, sweat, fat, tears, grease, saliva, snot, synovial fluid, urine.’ </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu yathā adho tathā uddhaṃ, yathā uddhaṃ tathā adho viharati. </span></p>
<p class="p3">That’s how a mendicant meditates as below, so above; as above, so below. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu yathā divā tathā rattiṃ, yathā rattiṃ tathā divā viharati? </span></p>
<p class="p3">And how does a mendicant meditate as by day, so by night; as by night, so by day? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu yehi ākārehi yehi liṅgehi yehi nimittehi divā chandasamādhippadhānasaṅkhārasamannāgataṃ iddhipādaṃ bhāveti, so tehi ākārehi tehi liṅgehi tehi nimittehi rattiṃ chandasamādhippadhānasaṅkhārasamannāgataṃ iddhipādaṃ bhāveti; </span></p>
<p class="p3">It’s when a mendicant develops the basis of psychic power that has immersion due to enthusiasm, and active effort, with the same features, attributes, and signs by day as by night. </p>
<p class="p3"><span class="t1"> </span></p>
<p class="p3"><span class="t5">yehi vā pana ākārehi yehi liṅgehi yehi nimittehi rattiṃ chandasamādhippadhānasaṅkhārasamannāgataṃ iddhipādaṃ bhāveti, so tehi ākārehi tehi liṅgehi tehi nimittehi divā chandasamādhippadhānasaṅkhārasamannāgataṃ iddhipādaṃ bhāveti. </span></p>
<p class="p3">And they develop it with the same features, attributes, and signs by night as by day. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu yathā divā tathā rattiṃ, yathā rattiṃ tathā divā viharati. </span></p>
<p class="p3">That’s how a mendicant meditates as by day, so by night; as by night, so by day. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu vivaṭena cetasā apariyonaddhena sappabhāsaṃ cittaṃ bhāveti? </span></p>
<p class="p3">And how, with an open and unenveloped heart, does a mendicant develop a mind that’s full of radiance? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhuno ālokasaññā suggahitā hoti divāsaññā svādhiṭṭhitā. </span></p>
<p class="p3">It’s when a mendicant has properly grasped the perception of light, and has properly grasped the perception of day. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu vivaṭena cetasā apariyonaddhena sappabhāsaṃ cittaṃ bhāveti. </span></p>
<p class="p3">That’s how, with an open and unenveloped heart, a mendicant develops a mind that’s full of radiance. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, atilīnaṃ vīriyaṃ? </span></p>
<p class="p3">And what is energy that’s too lax? … </p>
<p class="p3"><span class="t1"> </span></p>
<p class="p3"><span class="t5">Yaṃ, bhikkhave, vīriyaṃ kosajjasahagataṃ kosajjasampayuttaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">idaṃ vuccati, bhikkhave, atilīnaṃ vīriyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, atippaggahitaṃ vīriyaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ, bhikkhave, vīriyaṃ uddhaccasahagataṃ uddhaccasampayuttaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">idaṃ vuccati, bhikkhave, atippaggahitaṃ vīriyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, ajjhattaṃ saṅkhittaṃ vīriyaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ, bhikkhave, vīriyaṃ thinamiddhasahagataṃ thinamiddhasampayuttaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">idaṃ vuccati, bhikkhave, ajjhattaṃ saṅkhittaṃ vīriyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, bahiddhā vikkhittaṃ vīriyaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ, bhikkhave, vīriyaṃ bahiddhā pañca kāmaguṇe ārabbha anuvikkhittaṃ anuvisaṭaṃ—idaṃ vuccati, bhikkhave, bahiddhā vikkhittaṃ vīriyaṃ … pe …. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu vivaṭena cetasā apariyonaddhena sappabhāsaṃ cittaṃ bhāveti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhuno ālokasaññā suggahitā hoti divāsaññā svādhiṭṭhitā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu vivaṭena cetasā apariyonaddhena sappabhāsaṃ cittaṃ bhāveti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, atilīnaṃ cittaṃ? </span></p>
<p class="p3">And what is mental development that’s too lax? … </p>
<p class="p3"><span class="t1"> </span></p>
<p class="p3"><span class="t5">Yaṃ, bhikkhave, cittaṃ kosajjasahagataṃ kosajjasampayuttaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">idaṃ vuccati, bhikkhave, atilīnaṃ cittaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, atippaggahitaṃ cittaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ, bhikkhave, cittaṃ uddhaccasahagataṃ uddhaccasampayuttaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">idaṃ vuccati, bhikkhave, atippaggahitaṃ cittaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, ajjhattaṃ saṅkhittaṃ cittaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ, bhikkhave, cittaṃ thinamiddhasahagataṃ thinamiddhasampayuttaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">idaṃ vuccati, bhikkhave, ajjhattaṃ saṅkhittaṃ cittaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, bahiddhā vikkhittaṃ cittaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ, bhikkhave, cittaṃ bahiddhā pañca kāmaguṇe ārabbha anuvikkhittaṃ anuvisaṭaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">idaṃ vuccati, bhikkhave, bahiddhā vikkhittaṃ cittaṃ … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evaṃ kho, bhikkhave, bhikkhu vivaṭena cetasā apariyonaddhena sappabhāsaṃ cittaṃ bhāveti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katamā ca, bhikkhave, atilīnā vīmaṃsā? </span></p>
<p class="p3">And what is inquiry that’s too lax? </p>
<p class="p3"><span class="t1"> </span></p>
<p class="p3"><span class="t5">Yā, bhikkhave, vīmaṃsā kosajjasahagatā kosajjasampayuttā—</span></p>
<p class="p3">It’s when inquiry is combined with laziness. </p>
<p class="p3"><span class="t1"> </span></p>
<p class="p3"><span class="t5">ayaṃ vuccati, bhikkhave, atilīnā vīmaṃsā. </span></p>
<p class="p3">This is called lax inquiry. </p>
<p class="p3"><span class="t1"> </span></p>
<p class="p3"><span class="t5">Katamā ca, bhikkhave, atippaggahitā vīmaṃsā? </span></p>
<p class="p3">And what is inquiry that’s too tense? </p>
<p class="p3"><span class="t1"> </span></p>
<p class="p3"><span class="t5">Yā, bhikkhave, vīmaṃsā uddhaccasahagatā uddhaccasampayuttā—</span></p>
<p class="p3">It’s when inquiry is combined with restlessness. </p>
<p class="p3"><span class="t1"> </span></p>
<p class="p3"><span class="t5">ayaṃ vuccati, bhikkhave, atippaggahitā vīmaṃsā. </span></p>
<p class="p3">This is called tense inquiry. </p>
<p class="p3"><span class="t1"> </span></p>
<p class="p3"><span class="t5">Katamā ca, bhikkhave, ajjhattaṃ saṅkhittā vīmaṃsā? </span></p>
<p class="p3">And what is inquiry that’s constricted internally? </p>
<p class="p3"><span class="t1"> </span></p>
<p class="p3"><span class="t5">Yā, bhikkhave, vīmaṃsā thinamiddhasahagatā thinamiddhasampayuttā—</span></p>
<p class="p3">It’s when inquiry is combined with dullness and drowsiness. </p>
<p class="p3"><span class="t1"> </span></p>
<p class="p3"><span class="t5">ayaṃ vuccati, bhikkhave, ajjhattaṃ saṅkhittā vīmaṃsā. </span></p>
<p class="p3">This is called inquiry constricted internally. </p>
<p class="p3"><span class="t1"> </span></p>
<p class="p3"><span class="t5">Katamā ca, bhikkhave, bahiddhā vikkhittā vīmaṃsā? </span></p>
<p class="p3">And what is inquiry that’s distracted externally? </p>
<p class="p3"><span class="t1"> </span></p>
<p class="p3"><span class="t5">Yā, bhikkhave, vīmaṃsā bahiddhā pañca kāmaguṇe ārabbha anuvikkhittā anuvisaṭā—</span></p>
<p class="p3">It’s when inquiry is frequently distracted and diffused externally on account of the five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">ayaṃ vuccati, bhikkhave, bahiddhā vikkhittā vīmaṃsā … pe … </span></p>
<p class="p3">This is called inquiry distracted externally. … </p>
<p class="p3"><span class="t1"> </span></p>
<p class="p3"><span class="t5">evaṃ kho, bhikkhave, bhikkhu vivaṭena cetasā apariyonaddhena sappabhāsaṃ cittaṃ bhāveti. </span></p>
<p class="p3">That’s how, with an open and unenveloped heart, a mendicant develops a mind that’s full of radiance. </p>
<p class="p3"><span class="t1"> </span></p>
<p class="p3"><span class="t5">Evaṃ bhāvitā kho, bhikkhave, cattāro iddhipādā evaṃ bahulīkatā mahapphalā honti mahānisaṃsā. </span></p>
<p class="p3">When the four bases of psychic power have been developed and cultivated in this way they’re very fruitful and beneficial. </p>
<p class="p3"><span class="t1"> </span></p>
<p class="p3"><span class="t5">Evaṃ bhāvitesu kho, bhikkhave, bhikkhu catūsu iddhipādesu evaṃ bahulīkatesu, anekavihitaṃ iddhividhaṃ paccanubhoti—ekopi hutvā bahudhā hoti, bahudhāpi hutvā eko hoti … pe … yāva brahmalokāpi kāyena vasaṃ vatteti. </span></p>
<p class="p3">When the four bases of psychic power have been developed and cultivated in this way, a mendicant wields the many kinds of psychic power: multiplying themselves and becoming one again … controlling the body as far as the Brahmā realm. </p>
<p class="p3"><span class="t1"> </span></p>
<p class="p3"><span class="t5">Evaṃ bhāvitesu kho, bhikkhave, bhikkhu catūsu iddhipādesu evaṃ bahulīkatesu, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī”ti. </span></p>
<p class="p3">When the four bases of psychic power have been developed and cultivated in this way, they realize the undefiled freedom of heart and freedom by wisdom in this very life. And they live having realized it with their own insight due to the ending of defilements.” </p>
<p class="p3"><span class="t1"> </span></p>
<p class="p3"><span class="t5">Dasamaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pāsādakampanavaggo dutiyo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pubbaṃ mahapphalaṃ chandaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Moggallānañca uṇṇābhaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Dve samaṇabrāhmaṇā bhikkhu, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Desanā vibhaṅgena cāti. </span></p>
<p class="p3"/>
<p class="p3"><span class="t1"> </span></p>

</body>
</html>
