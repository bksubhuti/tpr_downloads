<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>31-Siṅgālasutta  - Advice to Sigālaka </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">31. Siṅgālasutta  - Advice to Sigālaka </span></h3>
<p class="p3"><span class="t3">Dīgha Nikāya 31  - Long Discourses 31 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā rājagahe viharati veḷuvane kalandakanivāpe. </span></p>
<p class="p3">At one time the Buddha was staying near Rājagaha, in the Bamboo Grove, the squirrels’ feeding ground. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena siṅgālako gahapatiputto kālasseva uṭṭhāya rājagahā nikkhamitvā allavattho allakeso pañjaliko puthudisā namassati—</span></p>
<p class="p3">Now at that time the householder’s son Sigālaka rose early and left Rājagaha. With his clothes and hair all wet, he raised his joined palms to revere the quarters—</p>
<p class="p3"><span class="t1"> </span></p>
<p class="p3"><span class="t5">puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ. </span></p>
<p class="p3">east, south, west, north, below, and above. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi. </span></p>
<p class="p3">Then the Buddha robed up in the morning and, taking his bowl and robe, entered Rājagaha for alms. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā siṅgālakaṃ gahapatiputtaṃ kālasseva vuṭṭhāya rājagahā nikkhamitvā allavatthaṃ allakesaṃ pañjalikaṃ puthudisā namassantaṃ—</span></p>
<p class="p3">He saw Sigālaka revering the quarters </p>
<p class="p3"><span class="t1"> </span></p>
<p class="p3"><span class="t5">puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Disvā siṅgālakaṃ gahapatiputtaṃ etadavoca: </span></p>
<p class="p3">and said to him, </p>
<p class="p3"><span class="t1"> </span></p>
<p class="p3"><span class="t5">“kiṃ nu kho tvaṃ, gahapatiputta, kālasseva vuṭṭhāya rājagahā nikkhamitvā allavattho allakeso pañjaliko puthudisā namassasi—</span></p>
<p class="p3">“Householder’s son, why are you revering the quarters in this way?” </p>
<p class="p3"><span class="t1"> </span></p>
<p class="p3"><span class="t5">puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disan”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Pitā maṃ, bhante, kālaṃ karonto evaṃ avaca: </span></p>
<p class="p3">“Sir, on his deathbed my father said to me: </p>
<p class="p3"><span class="t1"> </span></p>
<p class="p3"><span class="t5">‘disā, tāta, namasseyyāsī’ti. </span></p>
<p class="p3">‘My dear, please revere the quarters.’ </p>
<p class="p3"><span class="t1"> </span></p>
<p class="p3"><span class="t5">So kho ahaṃ, bhante, pituvacanaṃ sakkaronto garuṃ karonto mānento pūjento kālasseva uṭṭhāya rājagahā nikkhamitvā allavattho allakeso pañjaliko puthudisā namassāmi—</span></p>
<p class="p3">Honoring, respecting, and venerating my father’s words, I rose early and left Rājagaha and, with my clothes and hair all wet, raised my joined palms to revere the quarters—</p>
<p class="p3"><span class="t1"> </span></p>
<p class="p3"><span class="t5">puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disan”ti. </span></p>
<p class="p3">east, south, west, north, below, and above.” </p>
<p class="p3"><span class="t1"> </span></p>
<p class="p3"><span class="t5">1. Cha disā </span></p>
<p class="p3">1. The Six Quarters </p>
<p class="p3"><span class="t1"> </span></p>
<p class="p3"><span class="t5">“Na kho, gahapatiputta, ariyassa vinaye evaṃ cha disā namassitabbā”ti. </span></p>
<p class="p3">“Householder’s son, that’s not how the six quarters should be revered in the training of the noble one.” </p>
<p class="p3"><span class="t1"> </span></p>
<p class="p3"><span class="t5">“Yathā kathaṃ pana, bhante, ariyassa vinaye cha disā namassitabbā? </span></p>
<p class="p3">“But sir, how should the six quarters be revered in the training of the noble one? </p>
<p class="p3"><span class="t1"> </span></p>
<p class="p3"><span class="t5">Sādhu me, bhante, bhagavā tathā dhammaṃ desetu, yathā ariyassa vinaye cha disā namassitabbā”ti. </span></p>
<p class="p3">Sir, please teach me this.” </p>
<p class="p3"><span class="t1"> </span></p>
<p class="p3"><span class="t5">“Tena hi, gahapatiputta, suṇohi sādhukaṃ manasikarohi bhāsissāmī”ti. </span></p>
<p class="p3">“Well then, householder’s son, listen and pay close attention, I will speak.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho siṅgālako gahapatiputto bhagavato paccassosi. </span></p>
<p class="p3">“Yes, sir,” replied Sigālaka. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“Yato kho, gahapatiputta, ariyasāvakassa cattāro kammakilesā pahīnā honti, catūhi ca ṭhānehi pāpakammaṃ na karoti, cha ca bhogānaṃ apāyamukhāni na sevati, so evaṃ cuddasa pāpakāpagato chaddisāpaṭicchādī </span></p>
<p class="p3">“Householder’s son, a noble disciple gives up four corrupt deeds, doesn’t do bad deeds on four grounds, and avoids six drains on wealth. When they’ve left these fourteen bad things behind they have the six quarters covered. </p>
<p class="p3"><span class="t1"> </span></p>
<p class="p3"><span class="t5">ubholokavijayāya paṭipanno hoti. Tassa ayañceva loko āraddho hoti paro ca loko. </span></p>
<p class="p3">They’re practicing to win in both worlds, and they succeed in this world and the next. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā sugatiṃ saggaṃ lokaṃ upapajjati. </span></p>
<p class="p3">When their body breaks up, after death, they’re reborn in a good place, a heavenly realm. </p>
<p class="p3"><span class="t1"> </span></p>
<p class="p3"><span class="t5">2. Cattāro kammakilesā </span></p>
<p class="p3">2. Four Corrupt Deeds </p>
<p class="p3"><span class="t1"> </span></p>
<p class="p3"><span class="t5">Katamassa cattāro kammakilesā pahīnā honti? </span></p>
<p class="p3">What four corrupt deeds have they given up? </p>
<p class="p3"><span class="t1"> </span></p>
<p class="p3"><span class="t5">Pāṇātipāto kho, gahapatiputta, kammakileso, adinnādānaṃ kammakileso, kāmesumicchācāro kammakileso, musāvādo kammakileso. </span></p>
<p class="p3">Killing living creatures, stealing, sexual misconduct, and lying: these are corrupt deeds. </p>
<p class="p3"><span class="t1"> </span></p>
<p class="p3"><span class="t5">Imassa cattāro kammakilesā pahīnā hontī”ti. </span></p>
<p class="p3">These are the four corrupt deeds they’ve given up.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Idaṃ vatvāna sugato athāparaṃ etadavoca satthā: </span></p>
<p class="p3">Then the Holy One, the Teacher, went on to say: </p>
<p class="p3"><span class="t1"> </span></p>
<p class="p3"><span class="t5">“Pāṇātipāto adinnādānaṃ, </span></p>
<p class="p3">“Killing, stealing, </p>
<p class="p3"><span class="t1"> </span></p>
<p class="p3"><span class="t5">Musāvādo ca vuccati; </span></p>
<p class="p3">telling lies, </p>
<p class="p3"><span class="t1"> </span></p>
<p class="p3"><span class="t5">Paradāragamanañceva, </span></p>
<p class="p3">and committing adultery: </p>
<p class="p3"><span class="t1"> </span></p>
<p class="p3"><span class="t5">Nappasaṃsanti paṇḍitā”ti. </span></p>
<p class="p3">astute people don’t praise these things.” </p>
<p class="p3"><span class="t1"> </span></p>
<p class="p3"><span class="t5">3. Catuṭhānaṃ </span></p>
<p class="p3">3. Four Grounds </p>
<p class="p3"><span class="t1"> </span></p>
<p class="p3"><span class="t5">“Katamehi catūhi ṭhānehi pāpakammaṃ na karoti? </span></p>
<p class="p3">“On what four grounds do they not do bad deeds? </p>
<p class="p3"><span class="t1"> </span></p>
<p class="p3"><span class="t5">Chandāgatiṃ gacchanto pāpakammaṃ karoti, dosāgatiṃ gacchanto pāpakammaṃ karoti, mohāgatiṃ gacchanto pāpakammaṃ karoti, bhayāgatiṃ gacchanto pāpakammaṃ karoti. </span></p>
<p class="p3">One does bad deeds prejudiced by favoritism, hostility, stupidity, and cowardice. </p>
<p class="p3"><span class="t1"> </span></p>
<p class="p3"><span class="t5">Yato kho, gahapatiputta, ariyasāvako neva chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati; </span></p>
<p class="p3">When a noble disciple is not prejudiced by favoritism, hostility, stupidity, and cowardice, </p>
<p class="p3"><span class="t1"> </span></p>
<p class="p3"><span class="t5">imehi catūhi ṭhānehi pāpakammaṃ na karotī”ti. </span></p>
<p class="p3">they don’t do bad deeds on these four grounds.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Idaṃ vatvāna sugato athāparaṃ etadavoca satthā: </span></p>
<p class="p3">Then the Holy One, the Teacher, went on to say: </p>
<p class="p3"><span class="t1"> </span></p>
<p class="p3"><span class="t5">“Chandā dosā bhayā mohā, </span></p>
<p class="p3">“If you act against the teaching </p>
<p class="p3"><span class="t1"> </span></p>
<p class="p3"><span class="t5">yo dhammaṃ ativattati; </span></p>
<p class="p3">out of favoritism, hostility, cowardice, or stupidity, </p>
<p class="p3"><span class="t1"> </span></p>
<p class="p3"><span class="t5">Nihīyati yaso tassa, </span></p>
<p class="p3">your fame shrinks, </p>
<p class="p3"><span class="t1"> </span></p>
<p class="p3"><span class="t5">kāḷapakkheva candimā. </span></p>
<p class="p3">like the moon in the waning fortnight. </p>
<p class="p3"><span class="t1"> </span></p>
<p class="p3"><span class="t5">Chandā dosā bhayā mohā, </span></p>
<p class="p3">If you don’t act against the teaching </p>
<p class="p3"><span class="t1"> </span></p>
<p class="p3"><span class="t5">yo dhammaṃ nātivattati; </span></p>
<p class="p3">out of favoritism, hostility, cowardice, and stupidity, </p>
<p class="p3"><span class="t1"> </span></p>
<p class="p3"><span class="t5">Āpūrati yaso tassa, </span></p>
<p class="p3">your fame swells, </p>
<p class="p3"><span class="t1"> </span></p>
<p class="p3"><span class="t5">sukkapakkheva candimā”ti. </span></p>
<p class="p3">like the moon in the waxing fortnight.” </p>
<p class="p3"><span class="t1"> </span></p>
<p class="p3"><span class="t5">4. Cha apāyamukhāni </span></p>
<p class="p3">4. Six Drains on Wealth </p>
<p class="p3"><span class="t1"> </span></p>
<p class="p3"><span class="t5">“Katamāni cha bhogānaṃ apāyamukhāni na sevati? </span></p>
<p class="p3">“What six drains on wealth do they avoid? </p>
<p class="p3"><span class="t1"> </span></p>
<p class="p3"><span class="t5">Surāmerayamajjappamādaṭṭhānānuyogo kho, gahapatiputta, bhogānaṃ apāyamukhaṃ, vikālavisikhācariyānuyogo bhogānaṃ apāyamukhaṃ, samajjābhicaraṇaṃ bhogānaṃ apāyamukhaṃ, jūtappamādaṭṭhānānuyogo bhogānaṃ apāyamukhaṃ, pāpamittānuyogo bhogānaṃ apāyamukhaṃ, ālasyānuyogo bhogānaṃ apāyamukhaṃ. </span></p>
<p class="p3">Habitually engaging in the following things is a drain on wealth: drinking alcohol; roaming the streets at night; frequenting festivals; gambling; bad friends; laziness. </p>
<p class="p3"><span class="t1"> </span></p>
<p class="p3"><span class="t5">5. Surāmerayassa cha ādīnavā </span></p>
<p class="p3">5. Six Drawbacks of Drinking </p>
<p class="p3"><span class="t1"> </span></p>
<p class="p3"><span class="t5">Cha khome, gahapatiputta, ādīnavā surāmerayamajjappamādaṭṭhānānuyoge. </span></p>
<p class="p3">There are these six drawbacks of habitually drinking alcohol. </p>
<p class="p3"><span class="t1"> </span></p>
<p class="p3"><span class="t5">Sandiṭṭhikā dhanajāni, kalahappavaḍḍhanī, rogānaṃ āyatanaṃ, akittisañjananī, kopīnanidaṃsanī, paññāya dubbalikaraṇītveva chaṭṭhaṃ padaṃ bhavati. </span></p>
<p class="p3">Immediate loss of wealth, promotion of quarrels, susceptibility to illness, disrepute, indecent exposure; and weakened wisdom is the sixth thing. </p>
<p class="p3"><span class="t1"> </span></p>
<p class="p3"><span class="t5">Ime kho, gahapatiputta, cha ādīnavā surāmerayamajjappamādaṭṭhānānuyoge. </span></p>
<p class="p3">These are the six drawbacks of habitually drinking alcohol. </p>
<p class="p3"><span class="t1"> </span></p>
<p class="p3"><span class="t5">6. Vikālacariyāya cha ādīnavā </span></p>
<p class="p3">6. Six Drawbacks of Roaming the Streets at Night </p>
<p class="p3"><span class="t1"> </span></p>
<p class="p3"><span class="t5">Cha khome, gahapatiputta, ādīnavā vikālavisikhācariyānuyoge. </span></p>
<p class="p3">There are these six drawbacks of roaming the streets at night. </p>
<p class="p3"><span class="t1"> </span></p>
<p class="p3"><span class="t5">Attāpissa agutto arakkhito hoti, puttadāropissa agutto arakkhito hoti, sāpateyyampissa aguttaṃ arakkhitaṃ hoti, saṅkiyo ca hoti pāpakesu ṭhānesu, abhūtavacanañca tasmiṃ rūhati, bahūnañca dukkhadhammānaṃ purakkhato hoti. </span></p>
<p class="p3">Yourself, your partners and children, and your property are all left unguarded. You’re suspected of bad deeds. Untrue rumors spread about you. You’re at the forefront of many things that entail suffering. </p>
<p class="p3"><span class="t1"> </span></p>
<p class="p3"><span class="t5">Ime kho, gahapatiputta, cha ādīnavā vikālavisikhācariyānuyoge. </span></p>
<p class="p3">These are the six drawbacks of roaming the streets at night. </p>
<p class="p3"><span class="t1"> </span></p>
<p class="p3"><span class="t5">7. Samajjābhicaraṇassa cha ādīnavā </span></p>
<p class="p3">7. Six Drawbacks of Festivals </p>
<p class="p3"><span class="t1"> </span></p>
<p class="p3"><span class="t5">Cha khome, gahapatiputta, ādīnavā samajjābhicaraṇe. </span></p>
<p class="p3">There are these six drawbacks of frequenting festivals. </p>
<p class="p3"><span class="t1"> </span></p>
<p class="p3"><span class="t5">Kva naccaṃ, kva gītaṃ, kva vāditaṃ, kva akkhānaṃ, kva pāṇissaraṃ, kva kumbhathunanti. </span></p>
<p class="p3">You’re always thinking: ‘Where’s the dancing? Where’s the singing? Where’s the music? Where are the stories? Where’s the applause? Where are the kettle-drums?’ </p>
<p class="p3"><span class="t1"> </span></p>
<p class="p3"><span class="t5">Ime kho, gahapatiputta, cha ādīnavā samajjābhicaraṇe. </span></p>
<p class="p3">These are the six drawbacks of frequenting festivals. </p>
<p class="p3"><span class="t1"> </span></p>
<p class="p3"><span class="t5">8. Jūtappamādassa cha ādīnavā </span></p>
<p class="p3">8. Six Drawbacks of Gambling </p>
<p class="p3"><span class="t1"> </span></p>
<p class="p3"><span class="t5">Cha khome, gahapatiputta, ādīnavā jūtappamādaṭṭhānānuyoge. </span></p>
<p class="p3">There are these six drawbacks of habitually gambling. </p>
<p class="p3"><span class="t1"> </span></p>
<p class="p3"><span class="t5">Jayaṃ veraṃ pasavati, jino vittamanusocati, sandiṭṭhikā dhanajāni, sabhāgatassa vacanaṃ na rūhati, mittāmaccānaṃ paribhūto hoti, āvāhavivāhakānaṃ apatthito hoti: </span></p>
<p class="p3">Victory breeds enmity. The loser mourns their money. There is immediate loss of wealth. A gambler’s word carries no weight in public assembly. Friends and colleagues treat them with contempt. And no-one wants to marry a gambler, for they think: </p>
<p class="p3"><span class="t1"> </span></p>
<p class="p3"><span class="t5">‘akkhadhutto ayaṃ purisapuggalo nālaṃ dārabharaṇāyā’ti. </span></p>
<p class="p3">‘This individual is a gambler—they’re not able to support a partner.’ </p>
<p class="p3"><span class="t1"> </span></p>
<p class="p3"><span class="t5">Ime kho, gahapatiputta, cha ādīnavā jūtappamādaṭṭhānānuyoge. </span></p>
<p class="p3">These are the six drawbacks of habitually gambling. </p>
<p class="p3"><span class="t1"> </span></p>
<p class="p3"><span class="t5">9. Pāpamittatāya cha ādīnavā </span></p>
<p class="p3">9. Six Drawbacks of Bad Friends </p>
<p class="p3"><span class="t1"> </span></p>
<p class="p3"><span class="t5">Cha khome, gahapatiputta, ādīnavā pāpamittānuyoge. </span></p>
<p class="p3">There are these six drawbacks of bad friends. </p>
<p class="p3"><span class="t1"> </span></p>
<p class="p3"><span class="t5">Ye dhuttā, ye soṇḍā, ye pipāsā, ye nekatikā, ye vañcanikā, ye sāhasikā. Tyāssa mittā honti te sahāyā. </span></p>
<p class="p3">You become friends and companions with those who are scoundrels, drunkards, addicts, frauds, swindlers, and thugs. </p>
<p class="p3"><span class="t1"> </span></p>
<p class="p3"><span class="t5">Ime kho, gahapatiputta, cha ādīnavā pāpamittānuyoge. </span></p>
<p class="p3">These are the six drawbacks of bad friends. </p>
<p class="p3"><span class="t1"> </span></p>
<p class="p3"><span class="t5">10. Ālasyassa cha ādīnavā </span></p>
<p class="p3">10. Six Drawbacks of Laziness </p>
<p class="p3"><span class="t1"> </span></p>
<p class="p3"><span class="t5">Cha khome, gahapatiputta, ādīnavā ālasyānuyoge. </span></p>
<p class="p3">There are these six drawbacks of habitual laziness. </p>
<p class="p3"><span class="t1"> </span></p>
<p class="p3"><span class="t5">Atisītanti kammaṃ na karoti, atiuṇhanti kammaṃ na karoti, atisāyanti kammaṃ na karoti, atipātoti kammaṃ na karoti, atichātosmīti kammaṃ na karoti, atidhātosmīti kammaṃ na karoti. </span></p>
<p class="p3">You don’t get your work done because you think: ‘It’s too cold! It’s too hot. It’s too late! It’s too early! I’m too hungry! I’m too full!’ </p>
<p class="p3"><span class="t1"> </span></p>
<p class="p3"><span class="t5">Tassa evaṃ kiccāpadesabahulassa viharato anuppannā ceva bhogā nuppajjanti, uppannā ca bhogā parikkhayaṃ gacchanti. </span></p>
<p class="p3">By dwelling on so many excuses for not working, you don’t make any more money, and the money you already have runs out. </p>
<p class="p3"><span class="t1"> </span></p>
<p class="p3"><span class="t5">Ime kho, gahapatiputta, cha ādīnavā ālasyānuyoge”ti. </span></p>
<p class="p3">These are the six drawbacks of habitual laziness.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Idaṃ vatvāna sugato athāparaṃ etadavoca satthā: </span></p>
<p class="p3">Then the Holy One, the Teacher, went on to say: </p>
<p class="p3"><span class="t1"> </span></p>
<p class="p3"><span class="t5">“Hoti pānasakhā nāma, </span></p>
<p class="p3">“Some are just drinking buddies, </p>
<p class="p3"><span class="t1"> </span></p>
<p class="p3"><span class="t5">hoti sammiyasammiyo; </span></p>
<p class="p3">some call you their dear, dear friend, </p>
<p class="p3"><span class="t1"> </span></p>
<p class="p3"><span class="t5">Yo ca atthesu jātesu, </span></p>
<p class="p3">but a true friend is one </p>
<p class="p3"><span class="t1"> </span></p>
<p class="p3"><span class="t5">sahāyo hoti so sakhā. </span></p>
<p class="p3">who stands by you in need. </p>
<p class="p3"><span class="t1"> </span></p>
<p class="p3"><span class="t5">Ussūraseyyā paradārasevanā, </span></p>
<p class="p3">Sleeping late, adultery, </p>
<p class="p3"><span class="t1"> </span></p>
<p class="p3"><span class="t5">Verappasavo ca anatthatā ca; </span></p>
<p class="p3">making enemies, harmfulness, </p>
<p class="p3"><span class="t1"> </span></p>
<p class="p3"><span class="t5">Pāpā ca mittā sukadariyatā ca, </span></p>
<p class="p3">bad friends, and avarice: </p>
<p class="p3"><span class="t1"> </span></p>
<p class="p3"><span class="t5">Ete cha ṭhānā purisaṃ dhaṃsayanti. </span></p>
<p class="p3">these six grounds ruin a person. </p>
<p class="p3"><span class="t1"> </span></p>
<p class="p3"><span class="t5">Pāpamitto pāpasakho, </span></p>
<p class="p3">With bad friends, bad companions, </p>
<p class="p3"><span class="t1"> </span></p>
<p class="p3"><span class="t5">pāpaācāragocaro; </span></p>
<p class="p3">bad behavior and alms-resort, </p>
<p class="p3"><span class="t1"> </span></p>
<p class="p3"><span class="t5">Asmā lokā paramhā ca, </span></p>
<p class="p3">a man falls to ruin </p>
<p class="p3"><span class="t1"> </span></p>
<p class="p3"><span class="t5">ubhayā dhaṃsate naro. </span></p>
<p class="p3">in both this world and the next. </p>
<p class="p3"><span class="t1"> </span></p>
<p class="p3"><span class="t5">Akkhitthiyo vāruṇī naccagītaṃ, </span></p>
<p class="p3">Dice, women, drink, song and dance; </p>
<p class="p3"><span class="t1"> </span></p>
<p class="p3"><span class="t5">Divā soppaṃ pāricariyā akāle; </span></p>
<p class="p3">sleeping by day and roaming at night; </p>
<p class="p3"><span class="t1"> </span></p>
<p class="p3"><span class="t5">Pāpā ca mittā sukadariyatā ca, </span></p>
<p class="p3">bad friends, and avarice: </p>
<p class="p3"><span class="t1"> </span></p>
<p class="p3"><span class="t5">Ete cha ṭhānā purisaṃ dhaṃsayanti. </span></p>
<p class="p3">these six grounds ruin a person. </p>
<p class="p3"><span class="t1"> </span></p>
<p class="p3"><span class="t5">Akkhehi dibbanti suraṃ pivanti, </span></p>
<p class="p3">They play dice and drink liquor, </p>
<p class="p3"><span class="t1"> </span></p>
<p class="p3"><span class="t5">Yantitthiyo pāṇasamā paresaṃ; </span></p>
<p class="p3">and consort with women loved by others. </p>
<p class="p3"><span class="t1"> </span></p>
<p class="p3"><span class="t5">Nihīnasevī na ca vuddhasevī, </span></p>
<p class="p3">Associating with the worse, not the better, </p>
<p class="p3"><span class="t1"> </span></p>
<p class="p3"><span class="t5">Nihīyate kāḷapakkheva cando. </span></p>
<p class="p3">they diminish like the waning moon. </p>
<p class="p3"><span class="t1"> </span></p>
<p class="p3"><span class="t5">Yo vāruṇī addhano akiñcano, </span></p>
<p class="p3">A drunkard, broke, and destitute, </p>
<p class="p3"><span class="t1"> </span></p>
<p class="p3"><span class="t5">Pipāso pivaṃ papāgato; </span></p>
<p class="p3">thirsty, drinking in the bar, </p>
<p class="p3"><span class="t1"> </span></p>
<p class="p3"><span class="t5">Udakamiva iṇaṃ vigāhati, </span></p>
<p class="p3">drowning in debt, </p>
<p class="p3"><span class="t1"> </span></p>
<p class="p3"><span class="t5">Akulaṃ kāhiti khippamattano. </span></p>
<p class="p3">will quickly lose their way. </p>
<p class="p3"><span class="t1"> </span></p>
<p class="p3"><span class="t5">Na divā soppasīlena, </span></p>
<p class="p3">When you’re in the habit of sleeping late, </p>
<p class="p3"><span class="t1"> </span></p>
<p class="p3"><span class="t5">rattimuṭṭhānadessinā; </span></p>
<p class="p3">seeing night as time to rise, </p>
<p class="p3"><span class="t1"> </span></p>
<p class="p3"><span class="t5">Niccaṃ mattena soṇḍena, </span></p>
<p class="p3">and always getting drunk, </p>
<p class="p3"><span class="t1"> </span></p>
<p class="p3"><span class="t5">sakkā āvasituṃ gharaṃ. </span></p>
<p class="p3">you can’t keep up the household life. </p>
<p class="p3"><span class="t1"> </span></p>
<p class="p3"><span class="t5">Atisītaṃ atiuṇhaṃ, </span></p>
<p class="p3">‘Too cold, too hot, </p>
<p class="p3"><span class="t1"> </span></p>
<p class="p3"><span class="t5">atisāyamidaṃ ahu; </span></p>
<p class="p3">too late,’ they say. </p>
<p class="p3"><span class="t1"> </span></p>
<p class="p3"><span class="t5">Iti vissaṭṭhakammante, </span></p>
<p class="p3">When the young neglect their work like this, </p>
<p class="p3"><span class="t1"> </span></p>
<p class="p3"><span class="t5">atthā accenti māṇave. </span></p>
<p class="p3">riches pass them by. </p>
<p class="p3"><span class="t1"> </span></p>
<p class="p3"><span class="t5">Yodha sītañca uṇhañca, </span></p>
<p class="p3">But one who considers hot and cold </p>
<p class="p3"><span class="t1"> </span></p>
<p class="p3"><span class="t5">tiṇā bhiyyo na maññati; </span></p>
<p class="p3">as nothing more than blades of grass—</p>
<p class="p3"><span class="t1"> </span></p>
<p class="p3"><span class="t5">Karaṃ purisakiccāni, </span></p>
<p class="p3">he does his manly duty, </p>
<p class="p3"><span class="t1"> </span></p>
<p class="p3"><span class="t5">so sukhaṃ na vihāyatī”ti. </span></p>
<p class="p3">and happiness never fails.” </p>
<p class="p3"><span class="t1"> </span></p>
<p class="p3"><span class="t5">11. Mittapatirūpaka </span></p>
<p class="p3">11. Fake Friends </p>
<p class="p3"><span class="t1"> </span></p>
<p class="p3"><span class="t5">“Cattārome, gahapatiputta, amittā mittapatirūpakā veditabbā. </span></p>
<p class="p3">“Householder’s son, you should recognize these four enemies disguised as friends: </p>
<p class="p3"><span class="t1"> </span></p>
<p class="p3"><span class="t5">Aññadatthuharo amitto mittapatirūpako veditabbo, vacīparamo amitto mittapatirūpako veditabbo, anuppiyabhāṇī amitto mittapatirūpako veditabbo, apāyasahāyo amitto mittapatirūpako veditabbo. </span></p>
<p class="p3">the taker, the talker, the flatterer, the spender. </p>
<p class="p3"><span class="t1"> </span></p>
<p class="p3"><span class="t5">Catūhi kho, gahapatiputta, ṭhānehi aññadatthuharo amitto mittapatirūpako veditabbo. </span></p>
<p class="p3">You can recognize a fake friend who’s all take on four grounds. </p>
<p class="p3"><span class="t1"> </span></p>
<p class="p3"><span class="t5">Aññadatthuharo hoti, </span></p>
<p class="p3">Your possessions end up theirs. </p>
<p class="p3"><span class="t1"> </span></p>
<p class="p3"><span class="t5">appena bahumicchati; </span></p>
<p class="p3">Giving little, they expect a lot. </p>
<p class="p3"><span class="t1"> </span></p>
<p class="p3"><span class="t5">Bhayassa kiccaṃ karoti, </span></p>
<p class="p3">They do their duty out of fear. </p>
<p class="p3"><span class="t1"> </span></p>
<p class="p3"><span class="t5">sevati atthakāraṇā. </span></p>
<p class="p3">They associate for their own advantage. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, catūhi ṭhānehi aññadatthuharo amitto mittapatirūpako veditabbo. </span></p>
<p class="p3">You can recognize a fake friend who’s all take on these four grounds. </p>
<p class="p3"><span class="t1"> </span></p>
<p class="p3"><span class="t5">Catūhi kho, gahapatiputta, ṭhānehi vacīparamo amitto mittapatirūpako veditabbo. </span></p>
<p class="p3">You can recognize a fake friend who’s all talk on four grounds. </p>
<p class="p3"><span class="t1"> </span></p>
<p class="p3"><span class="t5">Atītena paṭisantharati, anāgatena paṭisantharati, niratthakena saṅgaṇhāti, paccuppannesu kiccesu byasanaṃ dasseti. </span></p>
<p class="p3">They’re hospitable in the past. They’re hospitable in the future. They’re full of meaningless pleasantries. When something needs doing in the present they point to their own misfortune. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, catūhi ṭhānehi vacīparamo amitto mittapatirūpako veditabbo. </span></p>
<p class="p3">You can recognize a fake friend who’s all talk on these four grounds. </p>
<p class="p3"><span class="t1"> </span></p>
<p class="p3"><span class="t5">Catūhi kho, gahapatiputta, ṭhānehi anuppiyabhāṇī amitto mittapatirūpako veditabbo. </span></p>
<p class="p3">You can recognize a fake friend who’s a flatterer on four grounds. </p>
<p class="p3"><span class="t1"> </span></p>
<p class="p3"><span class="t5">Pāpakampissa anujānāti, kalyāṇampissa anujānāti, sammukhāssa vaṇṇaṃ bhāsati, parammukhāssa avaṇṇaṃ bhāsati. </span></p>
<p class="p3">They support you equally in doing bad and doing good. They praise you to your face, and put you down behind your back. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, catūhi ṭhānehi anuppiyabhāṇī amitto mittapatirūpako veditabbo. </span></p>
<p class="p3">You can recognize a fake friend who’s a flatterer on these four grounds. </p>
<p class="p3"><span class="t1"> </span></p>
<p class="p3"><span class="t5">Catūhi kho, gahapatiputta, ṭhānehi apāyasahāyo amitto mittapatirūpako veditabbo. </span></p>
<p class="p3">You can recognize a fake friend who’s a spender on four grounds. </p>
<p class="p3"><span class="t1"> </span></p>
<p class="p3"><span class="t5">Surāmerayamajjappamādaṭṭhānānuyoge sahāyo hoti, vikālavisikhācariyānuyoge sahāyo hoti, samajjābhicaraṇe sahāyo hoti, jūtappamādaṭṭhānānuyoge sahāyo hoti. </span></p>
<p class="p3">They accompany you when drinking, roaming the streets at night, frequenting festivals, and gambling. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, catūhi ṭhānehi apāyasahāyo amitto mittapatirūpako veditabbo”ti. </span></p>
<p class="p3">You can recognize a fake friend who’s a spender on these four grounds.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Idaṃ vatvāna sugato athāparaṃ etadavoca satthā: </span></p>
<p class="p3">Then the Holy One, the Teacher, went on to say: </p>
<p class="p3"><span class="t1"> </span></p>
<p class="p3"><span class="t5">“Aññadatthuharo mitto, </span></p>
<p class="p3">“One friend is all take, </p>
<p class="p3"><span class="t1"> </span></p>
<p class="p3"><span class="t5">yo ca mitto vacīparo; </span></p>
<p class="p3">another all talk; </p>
<p class="p3"><span class="t1"> </span></p>
<p class="p3"><span class="t5">Anuppiyañca yo āha, </span></p>
<p class="p3">one’s just a flatterer, </p>
<p class="p3"><span class="t1"> </span></p>
<p class="p3"><span class="t5">apāyesu ca yo sakhā. </span></p>
<p class="p3">and one’s a friend who spends. </p>
<p class="p3"><span class="t1"> </span></p>
<p class="p3"><span class="t5">Ete amitte cattāro, </span></p>
<p class="p3">An astute person understands </p>
<p class="p3"><span class="t1"> </span></p>
<p class="p3"><span class="t5">iti viññāya paṇḍito; </span></p>
<p class="p3">these four enemies for what they are </p>
<p class="p3"><span class="t1"> </span></p>
<p class="p3"><span class="t5">Ārakā parivajjeyya, </span></p>
<p class="p3">and keeps them at a distance, </p>
<p class="p3"><span class="t1"> </span></p>
<p class="p3"><span class="t5">maggaṃ paṭibhayaṃ yathā”ti. </span></p>
<p class="p3">as they’d shun a risky road.” </p>
<p class="p3"><span class="t1"> </span></p>
<p class="p3"><span class="t5">12. Suhadamitta </span></p>
<p class="p3">12. Good-Hearted Friends </p>
<p class="p3"><span class="t1"> </span></p>
<p class="p3"><span class="t5">“Cattārome, gahapatiputta, mittā suhadā veditabbā. </span></p>
<p class="p3">“Householder’s son, you should recognize these four good-hearted friends: </p>
<p class="p3"><span class="t1"> </span></p>
<p class="p3"><span class="t5">Upakāro mitto suhado veditabbo, samānasukhadukkho mitto suhado veditabbo, atthakkhāyī mitto suhado veditabbo, anukampako mitto suhado veditabbo. </span></p>
<p class="p3">the helper, the friend in good times and bad, the counselor, and the one who’s compassionate. </p>
<p class="p3"><span class="t1"> </span></p>
<p class="p3"><span class="t5">Catūhi kho, gahapatiputta, ṭhānehi upakāro mitto suhado veditabbo. </span></p>
<p class="p3">You can recognize a good-hearted friend who’s a helper on four grounds. </p>
<p class="p3"><span class="t1"> </span></p>
<p class="p3"><span class="t5">Pamattaṃ rakkhati, pamattassa sāpateyyaṃ rakkhati, bhītassa saraṇaṃ hoti, uppannesu kiccakaraṇīyesu taddiguṇaṃ bhogaṃ anuppadeti. </span></p>
<p class="p3">They guard you when you’re negligent. They guard your property when you’re negligent. They keep you safe in times of danger. When something needs doing, they supply you with twice the money you need. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, catūhi ṭhānehi upakāro mitto suhado veditabbo. </span></p>
<p class="p3">You can recognize a good-hearted friend who’s a helper on these four grounds. </p>
<p class="p3"><span class="t1"> </span></p>
<p class="p3"><span class="t5">Catūhi kho, gahapatiputta, ṭhānehi samānasukhadukkho mitto suhado veditabbo. </span></p>
<p class="p3">You can recognize a good-hearted friend who’s the same in good times and bad on four grounds. </p>
<p class="p3"><span class="t1"> </span></p>
<p class="p3"><span class="t5">Guyhamassa ācikkhati, guyhamassa parigūhati, āpadāsu na vijahati, jīvitaṃpissa atthāya pariccattaṃ hoti. </span></p>
<p class="p3">They tell you secrets. They keep your secrets. They don’t abandon you in times of trouble. They’d even give their life for you. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, catūhi ṭhānehi samānasukhadukkho mitto suhado veditabbo. </span></p>
<p class="p3">You can recognize a good-hearted friend who’s the same in good times and bad on these four grounds. </p>
<p class="p3"><span class="t1"> </span></p>
<p class="p3"><span class="t5">Catūhi kho, gahapatiputta, ṭhānehi atthakkhāyī mitto suhado veditabbo. </span></p>
<p class="p3">You can recognize a good-hearted friend who’s a counselor on four grounds. </p>
<p class="p3"><span class="t1"> </span></p>
<p class="p3"><span class="t5">Pāpā nivāreti, kalyāṇe niveseti, assutaṃ sāveti, saggassa maggaṃ ācikkhati. </span></p>
<p class="p3">They keep you from doing bad. They support you in doing good. They teach you what you do not know. They explain the path to heaven. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, catūhi ṭhānehi atthakkhāyī mitto suhado veditabbo. </span></p>
<p class="p3">You can recognize a good-hearted friend who’s a counselor on these four grounds. </p>
<p class="p3"><span class="t1"> </span></p>
<p class="p3"><span class="t5">Catūhi kho, gahapatiputta, ṭhānehi anukampako mitto suhado veditabbo. </span></p>
<p class="p3">You can recognize a good-hearted friend who’s compassionate on four grounds. </p>
<p class="p3"><span class="t1"> </span></p>
<p class="p3"><span class="t5">Abhavenassa na nandati, bhavenassa nandati, avaṇṇaṃ bhaṇamānaṃ nivāreti, vaṇṇaṃ bhaṇamānaṃ pasaṃsati. </span></p>
<p class="p3">They don’t delight in your misfortune. They delight in your good fortune. They keep others from criticizing you. They encourage praise of you. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, catūhi ṭhānehi anukampako mitto suhado veditabbo”ti. </span></p>
<p class="p3">You can recognize a good-hearted friend who’s compassionate on these four grounds.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Idaṃ vatvāna sugato athāparaṃ etadavoca satthā: </span></p>
<p class="p3">Then the Holy One, the Teacher, went on to say: </p>
<p class="p3"><span class="t1"> </span></p>
<p class="p3"><span class="t5">“Upakāro ca yo mitto, </span></p>
<p class="p3">“A friend who’s a helper, </p>
<p class="p3"><span class="t1"> </span></p>
<p class="p3"><span class="t5">sukhe dukkhe ca yo sakhā; </span></p>
<p class="p3">one the same in both pleasure and pain, </p>
<p class="p3"><span class="t1"> </span></p>
<p class="p3"><span class="t5">Atthakkhāyī ca yo mitto, </span></p>
<p class="p3">a friend of good counsel, </p>
<p class="p3"><span class="t1"> </span></p>
<p class="p3"><span class="t5">yo ca mittānukampako. </span></p>
<p class="p3">and one of compassion; </p>
<p class="p3"><span class="t1"> </span></p>
<p class="p3"><span class="t5">Etepi mitte cattāro, </span></p>
<p class="p3">an astute person understands </p>
<p class="p3"><span class="t1"> </span></p>
<p class="p3"><span class="t5">iti viññāya paṇḍito; </span></p>
<p class="p3">these four friends for what they are </p>
<p class="p3"><span class="t1"> </span></p>
<p class="p3"><span class="t5">Sakkaccaṃ payirupāseyya, </span></p>
<p class="p3">and carefully looks after them, </p>
<p class="p3"><span class="t1"> </span></p>
<p class="p3"><span class="t5">mātā puttaṃva orasaṃ; </span></p>
<p class="p3">like a mother the child at her breast. </p>
<p class="p3"><span class="t1"> </span></p>
<p class="p3"><span class="t5">Paṇḍito sīlasampanno, </span></p>
<p class="p3">The astute and virtuous </p>
<p class="p3"><span class="t1"> </span></p>
<p class="p3"><span class="t5">jalaṃ aggīva bhāsati. </span></p>
<p class="p3">shine like a burning flame. </p>
<p class="p3"><span class="t1"> </span></p>
<p class="p3"><span class="t5">Bhoge saṃharamānassa, </span></p>
<p class="p3">They pick up riches as bees </p>
<p class="p3"><span class="t1"> </span></p>
<p class="p3"><span class="t5">bhamarasseva irīyato; </span></p>
<p class="p3">roaming round pick up pollen. </p>
<p class="p3"><span class="t1"> </span></p>
<p class="p3"><span class="t5">Bhogā sannicayaṃ yanti, </span></p>
<p class="p3">And their riches proceed to grow, </p>
<p class="p3"><span class="t1"> </span></p>
<p class="p3"><span class="t5">vammikovupacīyati. </span></p>
<p class="p3">like an ant-hill piling up. </p>
<p class="p3"><span class="t1"> </span></p>
<p class="p3"><span class="t5">Evaṃ bhoge samāhatvā, </span></p>
<p class="p3">In gathering wealth like this, </p>
<p class="p3"><span class="t1"> </span></p>
<p class="p3"><span class="t5">alamatto kule gihī; </span></p>
<p class="p3">a householder does enough for their family. </p>
<p class="p3"><span class="t1"> </span></p>
<p class="p3"><span class="t5">Catudhā vibhaje bhoge, </span></p>
<p class="p3">And they’d hold on to friends </p>
<p class="p3"><span class="t1"> </span></p>
<p class="p3"><span class="t5">sa ve mittāni ganthati. </span></p>
<p class="p3">by dividing their wealth in four. </p>
<p class="p3"><span class="t1"> </span></p>
<p class="p3"><span class="t5">Ekena bhoge bhuñjeyya, </span></p>
<p class="p3">One portion is to enjoy. </p>
<p class="p3"><span class="t1"> </span></p>
<p class="p3"><span class="t5">dvīhi kammaṃ payojaye; </span></p>
<p class="p3">Two parts invest in work. </p>
<p class="p3"><span class="t1"> </span></p>
<p class="p3"><span class="t5">Catutthañca nidhāpeyya, </span></p>
<p class="p3">And the fourth should be kept </p>
<p class="p3"><span class="t1"> </span></p>
<p class="p3"><span class="t5">āpadāsu bhavissatī”ti. </span></p>
<p class="p3">for times of trouble.” </p>
<p class="p3"><span class="t1"> </span></p>
<p class="p3"><span class="t5">13. Chaddisāpaṭicchādanakaṇḍa </span></p>
<p class="p3">13. Covering the Six Quarters </p>
<p class="p3"><span class="t1"> </span></p>
<p class="p3"><span class="t5">“Kathañca, gahapatiputta, ariyasāvako chaddisāpaṭicchādī hoti? </span></p>
<p class="p3">“And how, householder’s son, does a noble disciple cover the six quarters? </p>
<p class="p3"><span class="t1"> </span></p>
<p class="p3"><span class="t5">Cha imā, gahapatiputta, disā veditabbā. </span></p>
<p class="p3">These six quarters should be recognized: </p>
<p class="p3"><span class="t1"> </span></p>
<p class="p3"><span class="t5">Puratthimā disā mātāpitaro veditabbā, dakkhiṇā disā ācariyā veditabbā, pacchimā disā puttadārā veditabbā, uttarā disā mittāmaccā veditabbā, heṭṭhimā disā dāsakammakarā veditabbā, uparimā disā samaṇabrāhmaṇā veditabbā. </span></p>
<p class="p3">parents as the east, teachers as the south, partner and children as the west, friends and colleagues as the north, bondservants and workers as beneath, and ascetics and brahmins as above. </p>
<p class="p3"><span class="t1"> </span></p>
<p class="p3"><span class="t5">Pañcahi kho, gahapatiputta, ṭhānehi puttena puratthimā disā mātāpitaro paccupaṭṭhātabbā—</span></p>
<p class="p3">A child should serve their parents as the eastern quarter in five ways, thinking: </p>
<p class="p3"><span class="t1"> </span></p>
<p class="p3"><span class="t5">bhato ne bharissāmi, kiccaṃ nesaṃ karissāmi, kulavaṃsaṃ ṭhapessāmi, dāyajjaṃ paṭipajjāmi, atha vā pana petānaṃ kālaṅkatānaṃ dakkhiṇaṃ anuppadassāmīti. </span></p>
<p class="p3">‘I will support those who supported me. I’ll do my duty for them. I’ll maintain the family traditions. I’ll take care of the inheritance. When they have passed away, I’ll make an offering on their behalf.’ </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi puttena puratthimā disā mātāpitaro paccupaṭṭhitā pañcahi ṭhānehi puttaṃ anukampanti. </span></p>
<p class="p3">Parents served by the children in these five ways show compassion to them in five ways. </p>
<p class="p3"><span class="t1"> </span></p>
<p class="p3"><span class="t5">Pāpā nivārenti, kalyāṇe nivesenti, sippaṃ sikkhāpenti, patirūpena dārena saṃyojenti, samaye dāyajjaṃ niyyādenti. </span></p>
<p class="p3">They keep them from doing bad. They support them in doing good. They train them in a profession. They connect them with a suitable partner. They transfer the inheritance in due time. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi puttena puratthimā disā mātāpitaro paccupaṭṭhitā imehi pañcahi ṭhānehi puttaṃ anukampanti. </span></p>
<p class="p3">Parents served by their children in these five ways show compassion to them in these five ways. </p>
<p class="p3"><span class="t1"> </span></p>
<p class="p3"><span class="t5">Evamassa esā puratthimā disā paṭicchannā hoti khemā appaṭibhayā. </span></p>
<p class="p3">And that’s how the eastern quarter is covered, kept safe and free of peril. </p>
<p class="p3"><span class="t1"> </span></p>
<p class="p3"><span class="t5">Pañcahi kho, gahapatiputta, ṭhānehi antevāsinā dakkhiṇā disā ācariyā paccupaṭṭhātabbā—</span></p>
<p class="p3">A student should serve their teacher as the southern quarter in five ways: </p>
<p class="p3"><span class="t1"> </span></p>
<p class="p3"><span class="t5">uṭṭhānena upaṭṭhānena sussusāya pāricariyāya sakkaccaṃ sippapaṭiggahaṇena. </span></p>
<p class="p3">by rising for them, by serving them, by listening well, by looking after them, and by carefully learning their profession. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi antevāsinā dakkhiṇā disā ācariyā paccupaṭṭhitā pañcahi ṭhānehi antevāsiṃ anukampanti—</span></p>
<p class="p3">Teachers served by their students in these five ways show compassion to them in five ways. </p>
<p class="p3"><span class="t1"> </span></p>
<p class="p3"><span class="t5">suvinītaṃ vinenti, suggahitaṃ gāhāpenti, sabbasippassutaṃ samakkhāyino bhavanti, mittāmaccesu paṭiyādenti, disāsu parittāṇaṃ karonti. </span></p>
<p class="p3">They make sure they’re well trained and well educated. They clearly explain all the knowledge of the profession. They introduce them to their friends and colleagues. They provide protection in every region. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi antevāsinā dakkhiṇā disā ācariyā paccupaṭṭhitā imehi pañcahi ṭhānehi antevāsiṃ anukampanti. </span></p>
<p class="p3">Teachers served by their students in these five ways show compassion to them in these five ways. </p>
<p class="p3"><span class="t1"> </span></p>
<p class="p3"><span class="t5">Evamassa esā dakkhiṇā disā paṭicchannā hoti khemā appaṭibhayā. </span></p>
<p class="p3">And that’s how the southern quarter is covered, kept safe and free of peril. </p>
<p class="p3"><span class="t1"> </span></p>
<p class="p3"><span class="t5">Pañcahi kho, gahapatiputta, ṭhānehi sāmikena pacchimā disā bhariyā paccupaṭṭhātabbā—</span></p>
<p class="p3">A husband should serve his wife as the western quarter in five ways: </p>
<p class="p3"><span class="t1"> </span></p>
<p class="p3"><span class="t5">sammānanāya anavamānanāya anaticariyāya issariyavossaggena alaṅkārānuppadānena. </span></p>
<p class="p3">by treating her with honor, by not looking down on her, by not being unfaithful, by relinquishing authority to her, and by presenting her with adornments. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi sāmikena pacchimā disā bhariyā paccupaṭṭhitā pañcahi ṭhānehi sāmikaṃ anukampati—</span></p>
<p class="p3">A wife served by her husband in these five ways shows compassion to him in five ways. </p>
<p class="p3"><span class="t1"> </span></p>
<p class="p3"><span class="t5">susaṃvihitakammantā ca hoti, saṅgahitaparijanā ca, anaticārinī ca, sambhatañca anurakkhati, dakkhā ca hoti analasā sabbakiccesu. </span></p>
<p class="p3">She’s well-organized in her work. She manages the domestic help. She’s not unfaithful. She preserves his earnings. She’s deft and tireless in all her duties. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi sāmikena pacchimā disā bhariyā paccupaṭṭhitā imehi pañcahi ṭhānehi sāmikaṃ anukampati. </span></p>
<p class="p3">A wife served by her husband in these five ways shows compassion to him in these five ways. </p>
<p class="p3"><span class="t1"> </span></p>
<p class="p3"><span class="t5">Evamassa esā pacchimā disā paṭicchannā hoti khemā appaṭibhayā. </span></p>
<p class="p3">And that’s how the western quarter is covered, kept safe and free of peril. </p>
<p class="p3"><span class="t1"> </span></p>
<p class="p3"><span class="t5">Pañcahi kho, gahapatiputta, ṭhānehi kulaputtena uttarā disā mittāmaccā paccupaṭṭhātabbā—</span></p>
<p class="p3">A gentleman should serve their friends and colleagues as the northern quarter in five ways: </p>
<p class="p3"><span class="t1"> </span></p>
<p class="p3"><span class="t5">dānena peyyavajjena atthacariyāya samānattatāya avisaṃvādanatāya. </span></p>
<p class="p3">giving, kindly words, taking care, equality, and not using tricky words. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi kulaputtena uttarā disā mittāmaccā paccupaṭṭhitā pañcahi ṭhānehi kulaputtaṃ anukampanti—</span></p>
<p class="p3">Friends and colleagues served by a gentleman in these five ways show compassion to them in five ways. </p>
<p class="p3"><span class="t1"> </span></p>
<p class="p3"><span class="t5">pamattaṃ rakkhanti, pamattassa sāpateyyaṃ rakkhanti, bhītassa saraṇaṃ honti, āpadāsu na vijahanti, aparapajā cassa paṭipūjenti. </span></p>
<p class="p3">They guard them when they’re negligent. They guard their property when they’re negligent. They keep them safe in times of danger. They don’t abandon them in times of trouble. They honor their descendants. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi kulaputtena uttarā disā mittāmaccā paccupaṭṭhitā imehi pañcahi ṭhānehi kulaputtaṃ anukampanti. </span></p>
<p class="p3">Friends and colleagues served by a gentleman in these five ways show compassion to them in these five ways. </p>
<p class="p3"><span class="t1"> </span></p>
<p class="p3"><span class="t5">Evamassa esā uttarā disā paṭicchannā hoti khemā appaṭibhayā. </span></p>
<p class="p3">And that’s how the northern quarter is covered, kept safe and free of peril. </p>
<p class="p3"><span class="t1"> </span></p>
<p class="p3"><span class="t5">Pañcahi kho, gahapatiputta, ṭhānehi ayyirakena heṭṭhimā disā dāsakammakarā paccupaṭṭhātabbā—</span></p>
<p class="p3">A master should serve their bondservants and workers as the lower quarter in five ways: </p>
<p class="p3"><span class="t1"> </span></p>
<p class="p3"><span class="t5">yathābalaṃ kammantasaṃvidhānena bhattavetanānuppadānena gilānupaṭṭhānena acchariyānaṃ rasānaṃ saṃvibhāgena samaye vossaggena. </span></p>
<p class="p3">by organizing work according to ability, by paying food and wages, by nursing them when sick, by sharing special treats, and by giving time off work. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi ayyirakena heṭṭhimā disā dāsakammakarā paccupaṭṭhitā pañcahi ṭhānehi ayyirakaṃ anukampanti—</span></p>
<p class="p3">Bondservants and workers served by a master in these five ways show compassion to them in five ways. </p>
<p class="p3"><span class="t1"> </span></p>
<p class="p3"><span class="t5">pubbuṭṭhāyino ca honti, pacchā nipātino ca, dinnādāyino ca, sukatakammakarā ca, kittivaṇṇaharā ca. </span></p>
<p class="p3">They get up first, and go to bed last. They don’t steal. They do their work well. And they promote a good reputation. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi ayyirakena heṭṭhimā disā dāsakammakarā paccupaṭṭhitā imehi pañcahi ṭhānehi ayyirakaṃ anukampanti. </span></p>
<p class="p3">Bondservants and workers served by a master in these five ways show compassion to them in these five ways. </p>
<p class="p3"><span class="t1"> </span></p>
<p class="p3"><span class="t5">Evamassa esā heṭṭhimā disā paṭicchannā hoti khemā appaṭibhayā. </span></p>
<p class="p3">And that’s how the lower quarter is covered, kept safe and free of peril. </p>
<p class="p3"><span class="t1"> </span></p>
<p class="p3"><span class="t5">Pañcahi kho, gahapatiputta, ṭhānehi kulaputtena uparimā disā samaṇabrāhmaṇā paccupaṭṭhātabbā—</span></p>
<p class="p3">A gentleman should serve ascetics and brahmins as the upper quarter in five ways: </p>
<p class="p3"><span class="t1"> </span></p>
<p class="p3"><span class="t5">mettena kāyakammena mettena vacīkammena mettena manokammena anāvaṭadvāratāya āmisānuppadānena. </span></p>
<p class="p3">by loving deeds of body, speech, and mind, by not turning them away at the gate, and by providing them with material needs. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi kulaputtena uparimā disā samaṇabrāhmaṇā paccupaṭṭhitā chahi ṭhānehi kulaputtaṃ anukampanti—</span></p>
<p class="p3">Ascetics and brahmins served by a gentleman in these five ways show compassion to them in five ways. </p>
<p class="p3"><span class="t1"> </span></p>
<p class="p3"><span class="t5">pāpā nivārenti, kalyāṇe nivesenti, kalyāṇena manasā anukampanti, assutaṃ sāventi, sutaṃ pariyodāpenti, saggassa maggaṃ ācikkhanti. </span></p>
<p class="p3">They keep them from doing bad. They support them in doing good. They think of them with kindly thoughts. They teach them what they do not know. They clarify what they’ve already learned. They explain the path to heaven. </p>
<p class="p3"><span class="t1"> </span></p>
<p class="p3"><span class="t5">Imehi kho, gahapatiputta, pañcahi ṭhānehi kulaputtena uparimā disā samaṇabrāhmaṇā paccupaṭṭhitā imehi chahi ṭhānehi kulaputtaṃ anukampanti. </span></p>
<p class="p3">Ascetics and brahmins served by a gentleman in these five ways show compassion to them in these five ways. </p>
<p class="p3"><span class="t1"> </span></p>
<p class="p3"><span class="t5">Evamassa esā uparimā disā paṭicchannā hoti khemā appaṭibhayā”ti. </span></p>
<p class="p3">And that’s how the upper quarter is covered, kept safe and free of peril.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Idaṃ vatvāna sugato athāparaṃ etadavoca satthā: </span></p>
<p class="p3">Then the Holy One, the Teacher, went on to say: </p>
<p class="p3"><span class="t1"> </span></p>
<p class="p3"><span class="t5">“Mātāpitā disā pubbā, </span></p>
<p class="p3">“Parents are the east, </p>
<p class="p3"><span class="t1"> </span></p>
<p class="p3"><span class="t5">ācariyā dakkhiṇā disā; </span></p>
<p class="p3">teachers the south, </p>
<p class="p3"><span class="t1"> </span></p>
<p class="p3"><span class="t5">Puttadārā disā pacchā, </span></p>
<p class="p3">wives and child the west, </p>
<p class="p3"><span class="t1"> </span></p>
<p class="p3"><span class="t5">mittāmaccā ca uttarā. </span></p>
<p class="p3">friends and colleagues the north, </p>
<p class="p3"><span class="t1"> </span></p>
<p class="p3"><span class="t5">Dāsakammakarā heṭṭhā, </span></p>
<p class="p3">servants and workers below, </p>
<p class="p3"><span class="t1"> </span></p>
<p class="p3"><span class="t5">uddhaṃ samaṇabrāhmaṇā; </span></p>
<p class="p3">and ascetics and brahmins above. </p>
<p class="p3"><span class="t1"> </span></p>
<p class="p3"><span class="t5">Etā disā namasseyya, </span></p>
<p class="p3">By honoring these quarters </p>
<p class="p3"><span class="t1"> </span></p>
<p class="p3"><span class="t5">alamatto kule gihī. </span></p>
<p class="p3">a householder does enough for their family. </p>
<p class="p3"><span class="t1"> </span></p>
<p class="p3"><span class="t5">Paṇḍito sīlasampanno, </span></p>
<p class="p3">The astute and the virtuous, </p>
<p class="p3"><span class="t1"> </span></p>
<p class="p3"><span class="t5">saṇho ca paṭibhānavā; </span></p>
<p class="p3">the gentle and the articulate, </p>
<p class="p3"><span class="t1"> </span></p>
<p class="p3"><span class="t5">Nivātavutti atthaddho, </span></p>
<p class="p3">the humble and the kind: </p>
<p class="p3"><span class="t1"> </span></p>
<p class="p3"><span class="t5">tādiso labhate yasaṃ. </span></p>
<p class="p3">they’re who win glory. </p>
<p class="p3"><span class="t1"> </span></p>
<p class="p3"><span class="t5">Uṭṭhānako analaso, </span></p>
<p class="p3">The diligent, not lazy, </p>
<p class="p3"><span class="t1"> </span></p>
<p class="p3"><span class="t5">āpadāsu na vedhati; </span></p>
<p class="p3">those not disturbed by troubles, </p>
<p class="p3"><span class="t1"> </span></p>
<p class="p3"><span class="t5">Acchinnavutti medhāvī, </span></p>
<p class="p3">those consistent in conduct, the intelligent: </p>
<p class="p3"><span class="t1"> </span></p>
<p class="p3"><span class="t5">tādiso labhate yasaṃ. </span></p>
<p class="p3">they’re who win glory. </p>
<p class="p3"><span class="t1"> </span></p>
<p class="p3"><span class="t5">Saṅgāhako mittakaro, </span></p>
<p class="p3">The inclusive, the makers of friends, </p>
<p class="p3"><span class="t1"> </span></p>
<p class="p3"><span class="t5">vadaññū vītamaccharo; </span></p>
<p class="p3">the kind, those rid of stinginess, </p>
<p class="p3"><span class="t1"> </span></p>
<p class="p3"><span class="t5">Netā vinetā anunetā, </span></p>
<p class="p3">those who lead, train, and persuade: </p>
<p class="p3"><span class="t1"> </span></p>
<p class="p3"><span class="t5">tādiso labhate yasaṃ. </span></p>
<p class="p3">they’re who win glory. </p>
<p class="p3"><span class="t1"> </span></p>
<p class="p3"><span class="t5">Dānañca peyyavajjañca, </span></p>
<p class="p3">Giving and kindly words, </p>
<p class="p3"><span class="t1"> </span></p>
<p class="p3"><span class="t5">atthacariyā ca yā idha; </span></p>
<p class="p3">taking care here, </p>
<p class="p3"><span class="t1"> </span></p>
<p class="p3"><span class="t5">Samānattatā ca dhammesu, </span></p>
<p class="p3">and treating equally in worldly conditions, </p>
<p class="p3"><span class="t1"> </span></p>
<p class="p3"><span class="t5">tattha tattha yathārahaṃ; </span></p>
<p class="p3">as befits them in each case; </p>
<p class="p3"><span class="t1"> </span></p>
<p class="p3"><span class="t5">Ete kho saṅgahā loke, </span></p>
<p class="p3">these ways of being inclusive in the world </p>
<p class="p3"><span class="t1"> </span></p>
<p class="p3"><span class="t5">rathassāṇīva yāyato. </span></p>
<p class="p3">are like a moving chariot’s linchpin. </p>
<p class="p3"><span class="t1"> </span></p>
<p class="p3"><span class="t5">Ete ca saṅgahā nāssu, </span></p>
<p class="p3">If there were no such ways of being inclusive, </p>
<p class="p3"><span class="t1"> </span></p>
<p class="p3"><span class="t5">na mātā puttakāraṇā; </span></p>
<p class="p3">neither mother nor father </p>
<p class="p3"><span class="t1"> </span></p>
<p class="p3"><span class="t5">Labhetha mānaṃ pūjaṃ vā, </span></p>
<p class="p3">would be respected and honored </p>
<p class="p3"><span class="t1"> </span></p>
<p class="p3"><span class="t5">pitā vā puttakāraṇā. </span></p>
<p class="p3">for what they’ve done for their children. </p>
<p class="p3"><span class="t1"> </span></p>
<p class="p3"><span class="t5">Yasmā ca saṅgahā ete, </span></p>
<p class="p3">But since these ways of being inclusive do exist, </p>
<p class="p3"><span class="t1"> </span></p>
<p class="p3"><span class="t5">sammapekkhanti paṇḍitā; </span></p>
<p class="p3">the astute do regard them well, </p>
<p class="p3"><span class="t1"> </span></p>
<p class="p3"><span class="t5">Tasmā mahattaṃ papponti, </span></p>
<p class="p3">so they achieve greatness </p>
<p class="p3"><span class="t1"> </span></p>
<p class="p3"><span class="t5">pāsaṃsā ca bhavanti te”ti. </span></p>
<p class="p3">and are praised.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, siṅgālako gahapatiputto bhagavantaṃ etadavoca: </span></p>
<p class="p3">When this was said, Sigālaka the householder’s son said to the Buddha, </p>
<p class="p3"><span class="t1"> </span></p>
<p class="p3"><span class="t5">“abhikkantaṃ, bhante, abhikkantaṃ, bhante. </span></p>
<p class="p3">“Excellent, sir! Excellent! </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya ‘cakkhumanto rūpāni dakkhantī’ti; evamevaṃ bhagavatā anekapariyāyena dhammo pakāsito. </span></p>
<p class="p3">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, the Buddha has made the teaching clear in many ways. </p>
<p class="p3"><span class="t1"> </span></p>
<p class="p3"><span class="t5">Esāhaṃ, bhante, bhagavantaṃ saraṇaṃ gacchāmi dhammañca bhikkhusaṅghañca. </span></p>
<p class="p3">I go for refuge to the Buddha, to the teaching, and to the mendicant Saṅgha. </p>
<p class="p3"><span class="t1"> </span></p>
<p class="p3"><span class="t5">Upāsakaṃ maṃ bhagavā dhāretu, ajjatagge pāṇupetaṃ saraṇaṃ gatan”ti. </span></p>
<p class="p3">From this day forth, may the Buddha remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">Siṅgālasuttaṃ niṭṭhitaṃ aṭṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
