<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>18-Janavasabhasutta  - With Janavasabha </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">18. Janavasabhasutta  - With Janavasabha </span></h3>
<p class="p3"><span class="t3">Dīgha Nikāya 18  - Long Discourses 18 </span></p>
<p class="p3"><span class="t1"> </span></p>
<p class="p3"><span class="t5">1. Nātikiyādibyākaraṇa </span></p>
<p class="p3">1. Declaring the Rebirths of People From Nādika and Elsewhere </p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā nātike viharati giñjakāvasathe. </span></p>
<p class="p3">At one time the Buddha was staying at Nādika in the brick house. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhagavā parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṃsesu kurupañcālesu majjhasūrasenesu: </span></p>
<p class="p3">Now at that time the Buddha was explaining the rebirths of devotees all over the nations; the Kāsis and Kosalans, Vajjis and Mallas, Cetīs and Vaṁsas, Kurus and Pañcālas, Macchas and Sūrasenas: </p>
<p class="p3"><span class="t1"> </span></p>
<p class="p3"><span class="t5">“asu amutra upapanno, asu amutra upapanno. </span></p>
<p class="p3">“This one was reborn here, while that one was reborn there. </p>
<p class="p3"><span class="t1"> </span></p>
<p class="p3"><span class="t5">Paropaññāsa nātikiyā paricārakā abbhatītā kālaṅkatā pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā. </span></p>
<p class="p3">Over fifty devotees in Nādika have passed away having ended the five lower fetters. They’ve been reborn spontaneously, and will be extinguished there, not liable to return from that world. </p>
<p class="p3"><span class="t1"> </span></p>
<p class="p3"><span class="t5">Sādhikā navuti nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino, sakideva imaṃ lokaṃ āgantvā dukkhassantaṃ karissanti. </span></p>
<p class="p3">More than ninety devotees in Nādika have passed away having ended three fetters, and weakened greed, hate, and delusion. They’re once-returners, who will come back to this world once only, then make an end of suffering. </p>
<p class="p3"><span class="t1"> </span></p>
<p class="p3"><span class="t5">Sātirekāni pañcasatāni nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇā”ti. </span></p>
<p class="p3">In excess of five hundred devotees in Nādika have passed away having ended three fetters. They’re stream-enterers, not liable to be reborn in the underworld, bound for awakening.” </p>
<p class="p3"><span class="t1"> </span></p>
<p class="p3"><span class="t5">Assosuṃ kho nātikiyā paricārakā: </span></p>
<p class="p3">When the devotees of Nādika heard about the Buddha’s </p>
<p class="p3"><span class="t1"> </span></p>
<p class="p3"><span class="t5">“bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṃsesu kurupañcālesu majjhasūrasenesu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘asu amutra upapanno, asu amutra upapanno. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Paropaññāsa nātikiyā paricārakā abbhatītā kālaṅkatā pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sādhikā navuti nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino sakideva imaṃ lokaṃ āgantvā dukkhassantaṃ karissanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sātirekāni pañcasatāni nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tena ca nātikiyā paricārakā attamanā ahesuṃ pamuditā pītisomanassajātā bhagavato pañhaveyyākaraṇaṃ sutvā. </span></p>
<p class="p3">answers to those questions, they were uplifted and overjoyed, full of rapture and happiness. </p>
<p class="p3"><span class="t1"> </span></p>
<p class="p3"><span class="t5">Assosi kho āyasmā ānando: </span></p>
<p class="p3">Venerable Ānanda heard of the Buddha’s statements and the Nādikans’ happiness. </p>
<p class="p3"><span class="t1"> </span></p>
<p class="p3"><span class="t5">“bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṃsesu kurupañcālesu majjhasūrasenesu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘asu amutra upapanno, asu amutra upapanno. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Paropaññāsa nātikiyā paricārakā abbhatītā kālaṅkatā pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sādhikā navuti nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino sakideva imaṃ lokaṃ āgantvā dukkhassantaṃ karissanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sātirekāni pañcasatāni nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tena ca nātikiyā paricārakā attamanā ahesuṃ pamuditā pītisomanassajātā bhagavato pañhaveyyākaraṇaṃ sutvā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">2. Ānandaparikathā </span></p>
<p class="p3">2. Ānanda’s Suggestion </p>
<p class="p3"><span class="t1"> </span></p>
<p class="p3"><span class="t5">Atha kho āyasmato ānandassa etadahosi: </span></p>
<p class="p3">Then Venerable Ānanda thought, </p>
<p class="p3"><span class="t1"> </span></p>
<p class="p3"><span class="t5">“ime kho panāpi ahesuṃ māgadhakā paricārakā bahū ceva rattaññū ca abbhatītā kālaṅkatā. </span></p>
<p class="p3">“But there were also Magadhan devotees—many, and of long standing too—who have passed away. </p>
<p class="p3"><span class="t1"> </span></p>
<p class="p3"><span class="t5">Suññā maññe aṅgamagadhā aṅgamāgadhakehi paricārakehi abbhatītehi kālaṅkatehi. </span></p>
<p class="p3">You’d think that Aṅga and Magadha were empty of devotees who have passed away! </p>
<p class="p3"><span class="t1"> </span></p>
<p class="p3"><span class="t5">Te kho panāpi ahesuṃ buddhe pasannā dhamme pasannā saṃghe pasannā sīlesu paripūrakārino. </span></p>
<p class="p3">But they too had confidence in the Buddha, the teaching, and the Saṅgha, and had fulfilled their ethics. </p>
<p class="p3"><span class="t1"> </span></p>
<p class="p3"><span class="t5">Te abbhatītā kālaṅkatā bhagavatā abyākatā; </span></p>
<p class="p3">The Buddha hasn’t declared their passing. </p>
<p class="p3"><span class="t1"> </span></p>
<p class="p3"><span class="t5">tesampissa sādhu veyyākaraṇaṃ, bahujano pasīdeyya, tato gaccheyya sugatiṃ. </span></p>
<p class="p3">It would be good to do so, for many people would gain confidence, and so be reborn in a good place. </p>
<p class="p3"><span class="t1"> </span></p>
<p class="p3"><span class="t5">Ayaṃ kho panāpi ahosi rājā māgadho seniyo bimbisāro dhammiko dhammarājā hito brāhmaṇagahapatikānaṃ negamānañceva jānapadānañca. </span></p>
<p class="p3">That King Seniya Bimbisāra of Magadha was a just and principled king who benefited the brahmins and householders of town and country. </p>
<p class="p3"><span class="t1"> </span></p>
<p class="p3"><span class="t5">Apissudaṃ manussā kittayamānarūpā viharanti: </span></p>
<p class="p3">People still sing his praises: </p>
<p class="p3"><span class="t1"> </span></p>
<p class="p3"><span class="t5">‘evaṃ no so dhammiko dhammarājā sukhāpetvā kālaṅkato, evaṃ mayaṃ tassa dhammikassa dhammarañño vijite phāsu viharimhā’ti. </span></p>
<p class="p3">‘That just and principled king, who made us so happy, has passed away. Life was good under his dominion.’ </p>
<p class="p3"><span class="t1"> </span></p>
<p class="p3"><span class="t5">So kho panāpi ahosi buddhe pasanno dhamme pasanno saṃghe pasanno sīlesu paripūrakārī. </span></p>
<p class="p3">He too had confidence in the Buddha, the teaching, and the Saṅgha, and had fulfilled his ethics. </p>
<p class="p3"><span class="t1"> </span></p>
<p class="p3"><span class="t5">Apissudaṃ manussā evamāhaṃsu: </span></p>
<p class="p3">People say: </p>
<p class="p3"><span class="t1"> </span></p>
<p class="p3"><span class="t5">‘yāva maraṇakālāpi rājā māgadho seniyo bimbisāro bhagavantaṃ kittayamānarūpo kālaṅkato’ti. </span></p>
<p class="p3">‘Until his dying day, King Bimbisāra sang the Buddha’s praises!’ </p>
<p class="p3"><span class="t1"> </span></p>
<p class="p3"><span class="t5">So abbhatīto kālaṅkato bhagavatā abyākato. </span></p>
<p class="p3">The Buddha hasn’t declared his passing. </p>
<p class="p3"><span class="t1"> </span></p>
<p class="p3"><span class="t5">Tassapissa sādhu veyyākaraṇaṃ bahujano pasīdeyya, tato gaccheyya sugatiṃ. </span></p>
<p class="p3">It would be good to do so, for many people would gain confidence, and so be reborn in a good place. </p>
<p class="p3"><span class="t1"> </span></p>
<p class="p3"><span class="t5">Bhagavato kho pana sambodhi magadhesu. </span></p>
<p class="p3">Besides, the Buddha was awakened in Magadha; </p>
<p class="p3"><span class="t1"> </span></p>
<p class="p3"><span class="t5">Yattha kho pana bhagavato sambodhi magadhesu, kathaṃ tatra bhagavā māgadhake paricārake abbhatīte kālaṅkate upapattīsu na byākareyya. </span></p>
<p class="p3">so why hasn’t he declared the rebirth of the Magadhan devotees? </p>
<p class="p3"><span class="t1"> </span></p>
<p class="p3"><span class="t5">Bhagavā ce kho pana māgadhake paricārake abbhatīte kālaṅkate upapattīsu na byākareyya, dīnamanā tenassu māgadhakā paricārakā; </span></p>
<p class="p3">If he fails to do so, they will be dejected.” </p>
<p class="p3"><span class="t1"> </span></p>
<p class="p3"><span class="t5">yena kho panassu dīnamanā māgadhakā paricārakā kathaṃ te bhagavā na byākareyyā”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idamāyasmā ānando māgadhake paricārake ārabbha eko raho anuvicintetvā rattiyā paccūsasamayaṃ paccuṭṭhāya yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca: </span></p>
<p class="p3">After pondering the fate of the Magadhan devotees alone in private, Ānanda rose at the crack of dawn and went to see the Buddha. He bowed, sat down to one side, and told the Buddha of his concerns, finishing by saying, </p>
<p class="p3"><span class="t1"> </span></p>
<p class="p3"><span class="t5">“sutaṃ metaṃ, bhante: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṃsesu kurupañcālesu majjhasūrasenesu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“asu amutra upapanno, asu amutra upapanno. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Paropaññāsa nātikiyā paricārakā abbhatītā kālaṅkatā pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sādhikā navuti nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino, sakideva imaṃ lokaṃ āgantvā dukkhassantaṃ karissanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sātirekāni pañcasatāni nātikiyā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tena ca nātikiyā paricārakā attamanā ahesuṃ pamuditā pītisomanassajātā bhagavato pañhaveyyākaraṇaṃ sutvā”’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ime kho panāpi, bhante, ahesuṃ māgadhakā paricārakā bahū ceva rattaññū ca abbhatītā kālaṅkatā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Suññā maññe aṅgamagadhā aṅgamāgadhakehi paricārakehi abbhatītehi kālaṅkatehi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Te kho panāpi, bhante, ahesuṃ buddhe pasannā dhamme pasannā saṅghe pasannā sīlesu paripūrakārino, te abbhatītā kālaṅkatā bhagavatā abyākatā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesampissa sādhu veyyākaraṇaṃ, bahujano pasīdeyya, tato gaccheyya sugatiṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayaṃ kho panāpi, bhante, ahosi rājā māgadho seniyo bimbisāro dhammiko dhammarājā hito brāhmaṇagahapatikānaṃ negamānañceva jānapadānañca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Apissudaṃ manussā kittayamānarūpā viharanti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘evaṃ no so dhammiko dhammarājā sukhāpetvā kālaṅkato. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ mayaṃ tassa dhammikassa dhammarañño vijite phāsu viharimhā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So kho panāpi, bhante, ahosi buddhe pasanno dhamme pasanno saṅghe pasanno sīlesu paripūrakārī. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Apissudaṃ manussā evamāhaṃsu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yāva maraṇakālāpi rājā māgadho seniyo bimbisāro bhagavantaṃ kittayamānarūpo kālaṅkato’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So abbhatīto kālaṅkato bhagavatā abyākato; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tassapissa sādhu veyyākaraṇaṃ, bahujano pasīdeyya, tato gaccheyya sugatiṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Bhagavato kho pana, bhante, sambodhi magadhesu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yattha kho pana, bhante, bhagavato sambodhi magadhesu, kathaṃ tatra bhagavā māgadhake paricārake abbhatīte kālaṅkate upapattīsu na byākareyya? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Bhagavā ce kho pana, bhante, māgadhake paricārake abbhatīte kālaṅkate upapattīsu na byākareyya, dīnamanā tenassu māgadhakā paricārakā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yena kho panassu dīnamanā māgadhakā paricārakā kathaṃ te bhagavā na byākareyyā”ti. </span></p>
<p class="p3">“Why hasn’t the Buddha declared the rebirth of the Magadhan devotees? If he fails to do so, they will be dejected.” </p>
<p class="p3"><span class="t1"> </span></p>
<p class="p3"><span class="t5">Idamāyasmā ānando māgadhake paricārake ārabbha bhagavato sammukhā parikathaṃ katvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi. </span></p>
<p class="p3">Then Ānanda, after making this suggestion regarding the Magadhan devotees, got up from his seat, bowed, and respectfully circled the Buddha, keeping him on his right, before leaving. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā acirapakkante āyasmante ānande pubbaṇhasamayaṃ nivāsetvā pattacīvaramādāya nātikaṃ piṇḍāya pāvisi. </span></p>
<p class="p3">Soon after Ānanda had left, the Buddha robed up in the morning and, taking his bowl and robe, entered Nādika for alms. </p>
<p class="p3"><span class="t1"> </span></p>
<p class="p3"><span class="t5">Nātike piṇḍāya caritvā pacchābhattaṃ piṇḍapātapaṭikkanto pāde pakkhāletvā giñjakāvasathaṃ pavisitvā māgadhake paricārake ārabbha aṭṭhiṃ katvā manasikatvā sabbaṃ cetasā samannāharitvā paññatte āsane nisīdi: </span></p>
<p class="p3">He wandered for alms in Nādika. After the meal, on his return from alms-round, he washed his feet and entered the brick house. He paid heed, paid attention, and concentrated wholeheartedly on the fate of Magadhan devotees, and sat on the seat spread out, thinking, </p>
<p class="p3"><span class="t1"> </span></p>
<p class="p3"><span class="t5">“gatiṃ nesaṃ jānissāmi abhisamparāyaṃ, yaṃgatikā te bhavanto yaṃabhisamparāyā”ti. </span></p>
<p class="p3">“I shall know their destiny, where they are reborn in the next life.” </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā māgadhake paricārake: </span></p>
<p class="p3">And he saw where they had been reborn. </p>
<p class="p3"><span class="t1"> </span></p>
<p class="p3"><span class="t5">“yaṃgatikā te bhavanto yaṃabhisamparāyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sāyanhasamayaṃ paṭisallānā vuṭṭhito giñjakāvasathā nikkhamitvā vihārapacchāyāyaṃ paññatte āsane nisīdi. </span></p>
<p class="p3">Then in the late afternoon, the Buddha came out of retreat. Emerging from the brick house, he sat on the seat spread out in the shade of the porch. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca: </span></p>
<p class="p3">Then Venerable Ānanda went up to the Buddha, bowed, sat down to one side, and said to him, </p>
<p class="p3"><span class="t1"> </span></p>
<p class="p3"><span class="t5">“upasantapadisso, bhante, bhagavā bhātiriva bhagavato mukhavaṇṇo vippasannattā indriyānaṃ. </span></p>
<p class="p3">“Sir, you look so serene; your face seems to shine owing to the clarity of your faculties. </p>
<p class="p3"><span class="t1"> </span></p>
<p class="p3"><span class="t5">Santena nūnajja, bhante, bhagavā vihārena vihāsī”ti? </span></p>
<p class="p3">Have you been abiding in a peaceful meditation today, sir?” </p>
<p class="p3"><span class="t1"> </span></p>
<p class="p3"><span class="t5">“Yadeva kho me tvaṃ, ānanda, māgadhake paricārake ārabbha sammukhā parikathaṃ katvā uṭṭhāyāsanā pakkanto, tadevāhaṃ nātike piṇḍāya caritvā pacchābhattaṃ piṇḍapātapaṭikkanto pāde pakkhāletvā giñjakāvasathaṃ pavisitvā māgadhake paricārake ārabbha aṭṭhiṃ katvā manasikatvā sabbaṃ cetasā samannāharitvā paññatte āsane nisīdiṃ: </span></p>
<p class="p3">The Buddha then recounted what had happened since speaking to Ānanda, revealing that he had seen the destiny of the Magadhan devotees. He continued: </p>
<p class="p3"><span class="t1"> </span></p>
<p class="p3"><span class="t5">‘gatiṃ nesaṃ jānissāmi abhisamparāyaṃ, yaṅgatikā te bhavanto yaṃabhisamparāyā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Addasaṃ kho ahaṃ, ānanda, māgadhake paricārake ‘yaṅgatikā te bhavanto yaṃabhisamparāyā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">3. Janavasabhayakkha </span></p>
<p class="p3">3. Janavasabha the Spirit </p>
<p class="p3"><span class="t1"> </span></p>
<p class="p3"><span class="t5">Atha kho, ānanda, antarahito yakkho saddamanussāvesi: </span></p>
<p class="p3">“Then, Ānanda an invisible spirit called out: </p>
<p class="p3"><span class="t1"> </span></p>
<p class="p3"><span class="t5">‘janavasabho ahaṃ, bhagavā; </span></p>
<p class="p3">‘I am Janavasabha, Blessed One! </p>
<p class="p3"><span class="t1"> </span></p>
<p class="p3"><span class="t5">janavasabho ahaṃ, sugatā’ti. </span></p>
<p class="p3">I am Janavasabha, Holy One!’ </p>
<p class="p3"><span class="t1"> </span></p>
<p class="p3"><span class="t5">Abhijānāsi no tvaṃ, ānanda, ito pubbe evarūpaṃ nāmadheyyaṃ sutaṃ yadidaṃ janavasabho”ti? </span></p>
<p class="p3">Ānanda, do you recall having previously heard such a name as Janavasabha?” </p>
<p class="p3"><span class="t1"> </span></p>
<p class="p3"><span class="t5">“Na kho ahaṃ, bhante, abhijānāmi ito pubbe evarūpaṃ nāmadheyyaṃ sutaṃ yadidaṃ janavasabhoti, api ca me, bhante, lomāni haṭṭhāni ‘janavasabho’ti nāmadheyyaṃ sutvā. </span></p>
<p class="p3">“No, sir. But when I heard the word, I got goosebumps! </p>
<p class="p3"><span class="t1"> </span></p>
<p class="p3"><span class="t5">Tassa mayhaṃ, bhante, etadahosi: </span></p>
<p class="p3">I thought, </p>
<p class="p3"><span class="t1"> </span></p>
<p class="p3"><span class="t5">‘na hi nūna so orako yakkho bhavissati yadidaṃ evarūpaṃ nāmadheyyaṃ supaññattaṃ yadidaṃ janavasabho’”ti. </span></p>
<p class="p3">‘This must be no ordinary spirit to bear such an exalted name as Janavasabha.’” </p>
<p class="p3"><span class="t1"> </span></p>
<p class="p3"><span class="t5">“Anantarā kho, ānanda, saddapātubhāvā uḷāravaṇṇo me yakkho sammukhe pāturahosi. </span></p>
<p class="p3">“After making himself heard while invisible, Ānanda, a very beautiful spirit appeared in front of me. </p>
<p class="p3"><span class="t1"> </span></p>
<p class="p3"><span class="t5">Dutiyakampi saddamanussāvesi: </span></p>
<p class="p3">And for a second time he called out: </p>
<p class="p3"><span class="t1"> </span></p>
<p class="p3"><span class="t5">‘bimbisāro ahaṃ, bhagavā; </span></p>
<p class="p3">‘I am Bimbisāra, Blessed One! </p>
<p class="p3"><span class="t1"> </span></p>
<p class="p3"><span class="t5">bimbisāro ahaṃ, sugatāti. </span></p>
<p class="p3">I am Bimbisāra, Holy One! </p>
<p class="p3"><span class="t1"> </span></p>
<p class="p3"><span class="t5">Idaṃ sattamaṃ kho ahaṃ, bhante, vessavaṇassa mahārājassa sahabyataṃ upapajjāmi, so tato cuto manussarājā bhavituṃ pahomi. </span></p>
<p class="p3">This is the seventh time I have been reborn in the company of the Great King Vessavaṇa. After passing away from there, I am now able to become a king of non-humans. </p>
<p class="p3"><span class="t1"> </span></p>
<p class="p3"><span class="t5">Ito satta tato satta, </span></p>
<p class="p3">Seven from here, seven from there—</p>
<p class="p3"><span class="t1"> </span></p>
<p class="p3"><span class="t5">saṃsārāni catuddasa; </span></p>
<p class="p3">fourteen transmigrations in all. </p>
<p class="p3"><span class="t1"> </span></p>
<p class="p3"><span class="t5">Nivāsamabhijānāmi, </span></p>
<p class="p3">That’s how many past lives </p>
<p class="p3"><span class="t1"> </span></p>
<p class="p3"><span class="t5">yattha me vusitaṃ pure. </span></p>
<p class="p3">I can recollect. </p>
<p class="p3"><span class="t1"> </span></p>
<p class="p3"><span class="t5">Dīgharattaṃ kho ahaṃ, bhante, avinipāto avinipātaṃ sañjānāmi, āsā ca pana me santiṭṭhati sakadāgāmitāyā’”ti. </span></p>
<p class="p3">For a long time I’ve known that I won’t be reborn in the underworld, but that I still hope to become a once-returner.’ </p>
<p class="p3"><span class="t1"> </span></p>
<p class="p3"><span class="t5">“Acchariyamidaṃ āyasmato janavasabhassa yakkhassa, abbhutamidaṃ āyasmato janavasabhassa yakkhassa. </span></p>
<p class="p3">‘It’s incredible and amazing that you, the venerable spirit Janavasabha, should say: </p>
<p class="p3"><span class="t1"> </span></p>
<p class="p3"><span class="t5">‘Dīgharattaṃ kho ahaṃ, bhante, avinipāto avinipātaṃ sañjānāmī’ti ca vadesi, ‘āsā ca pana me santiṭṭhati sakadāgāmitāyā’ti ca vadesi, kutonidānaṃ panāyasmā janavasabho yakkho evarūpaṃ uḷāraṃ visesādhigamaṃ sañjānātī”ti? </span></p>
<p class="p3">“For a long time I’ve been aware that I won’t be reborn in the underworld” and also “But I still hope to become a once-returner.” But from what source do you know that you’ve achieved such a high distinction?’ </p>
<p class="p3"><span class="t1"> </span></p>
<p class="p3"><span class="t5">“‘Na aññatra, bhagavā, tava sāsanā, na aññatra, sugata, tava sāsanā; </span></p>
<p class="p3">‘None other than the Blessed One’s instruction! None other than the Holy One’s instruction! </p>
<p class="p3"><span class="t1"> </span></p>
<p class="p3"><span class="t5">yadagge ahaṃ, bhante, bhagavati ekantikato abhippasanno, tadagge ahaṃ, bhante, dīgharattaṃ avinipāto avinipātaṃ sañjānāmi, āsā ca pana me santiṭṭhati sakadāgāmitāya. </span></p>
<p class="p3">From the day I had absolute devotion to the Buddha I have known that I won’t be reborn in the underworld, but that I still hope to become a once-returner. </p>
<p class="p3"><span class="t1"> </span></p>
<p class="p3"><span class="t5">Idhāhaṃ, bhante, vessavaṇena mahārājena pesito virūḷhakassa mahārājassa santike kenacideva karaṇīyena addasaṃ bhagavantaṃ antarāmagge giñjakāvasathaṃ pavisitvā māgadhake paricārake ārabbha aṭṭhiṃ katvā manasikatvā sabbaṃ cetasā samannāharitvā nisinnaṃ: </span></p>
<p class="p3">Just now, sir, I had been sent out by the great king Vessavaṇa to the great king Virūḷhaka’s presence on some business, and on the way I saw the Buddha giving his attention to the fate of the Magadhan devotees. </p>
<p class="p3"><span class="t1"> </span></p>
<p class="p3"><span class="t5">“gatiṃ nesaṃ jānissāmi abhisamparāyaṃ, yaṃgatikā te bhavanto yaṃabhisamparāyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Anacchariyaṃ kho panetaṃ, bhante, yaṃ vessavaṇassa mahārājassa tassaṃ parisāyaṃ bhāsato sammukhā sutaṃ sammukhā paṭiggahitaṃ: </span></p>
<p class="p3">But it comes as no surprise that I have heard and learned the fate of the Magadhan devotees in the presence of the great king Vessavaṇa as he was speaking to his assembly. </p>
<p class="p3"><span class="t1"> </span></p>
<p class="p3"><span class="t5">“yaṃgatikā te bhavanto yaṃabhisamparāyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa mayhaṃ, bhante, etadahosi: </span></p>
<p class="p3">It occurred to me, </p>
<p class="p3"><span class="t1"> </span></p>
<p class="p3"><span class="t5">“bhagavantañca dakkhāmi, idañca bhagavato ārocessāmī”ti. </span></p>
<p class="p3">“I shall see the Buddha and inform him of this.” </p>
<p class="p3"><span class="t1"> </span></p>
<p class="p3"><span class="t5">Ime kho me, bhante, dvepaccayā bhagavantaṃ dassanāya upasaṅkamituṃ. </span></p>
<p class="p3">These are the two reasons I’ve come to see the Buddha. </p>
<p class="p3"><span class="t1"> </span></p>
<p class="p3"><span class="t5">4. Devasabhā </span></p>
<p class="p3">4. The Council of the Gods </p>
<p class="p3"><span class="t1"> </span></p>
<p class="p3"><span class="t5">Purimāni, bhante, divasāni purimatarāni tadahuposathe pannarase vassūpanāyikāya puṇṇāya puṇṇamāya rattiyā kevalakappā ca devā tāvatiṃsā sudhammāyaṃ sabhāyaṃ sannisinnā honti sannipatitā. </span></p>
<p class="p3">Sir, it was more than a few days ago—on the fifteenth day sabbath on the full moon day at the entry to the rainy season—when all the gods of the Thirty-Three were sitting together in the Hall of Justice. </p>
<p class="p3"><span class="t1"> </span></p>
<p class="p3"><span class="t5">Mahatī ca dibbaparisā samantato nisinnā honti, cattāro ca mahārājāno catuddisā nisinnā honti. </span></p>
<p class="p3">A large assembly of gods was sitting all around, and the Four Great Kings were there. </p>
<p class="p3"><span class="t1"> </span></p>
<p class="p3"><span class="t5">Puratthimāya disāya dhataraṭṭho mahārājā pacchimābhimukho nisinno hoti deve purakkhatvā; </span></p>
<p class="p3">The Great King Dhataraṭṭha was seated to the east, facing west, in front of his gods. </p>
<p class="p3"><span class="t1"> </span></p>
<p class="p3"><span class="t5">dakkhiṇāya disāya virūḷhako mahārājā uttarābhimukho nisinno hoti deve purakkhatvā; </span></p>
<p class="p3">The Great King Virūḷhaka was seated to the south, facing north, in front of his gods. </p>
<p class="p3"><span class="t1"> </span></p>
<p class="p3"><span class="t5">pacchimāya disāya virūpakkho mahārājā puratthābhimukho nisinno hoti deve purakkhatvā; </span></p>
<p class="p3">The Great King Virūpakkha was seated to the west, facing east, in front of his gods. </p>
<p class="p3"><span class="t1"> </span></p>
<p class="p3"><span class="t5">uttarāya disāya vessavaṇo mahārājā dakkhiṇābhimukho nisinno hoti deve purakkhatvā. </span></p>
<p class="p3">The Great King Vessavaṇa was seated to the north, facing south, in front of his gods. </p>
<p class="p3"><span class="t1"> </span></p>
<p class="p3"><span class="t5">Yadā, bhante, kevalakappā ca devā tāvatiṃsā sudhammāyaṃ sabhāyaṃ sannisinnā honti sannipatitā, mahatī ca dibbaparisā samantato nisinnā honti, cattāro ca mahārājāno catuddisā nisinnā honti. Idaṃ nesaṃ hoti āsanasmiṃ; </span></p>
<p class="p3">When the gods of the Thirty-Three have a gathering like this, that is how they are seated. </p>
<p class="p3"><span class="t1"> </span></p>
<p class="p3"><span class="t5">atha pacchā amhākaṃ āsanaṃ hoti. </span></p>
<p class="p3">After that come our seats. </p>
<p class="p3"><span class="t1"> </span></p>
<p class="p3"><span class="t5">Ye te, bhante, devā bhagavati brahmacariyaṃ caritvā adhunūpapannā tāvatiṃsakāyaṃ, te aññe deve atirocanti vaṇṇena ceva yasasā ca. </span></p>
<p class="p3">Sir, those gods who had been recently reborn in the company of the Thirty-Three after leading the spiritual life under the Buddha outshone the other gods in beauty and glory. </p>
<p class="p3"><span class="t1"> </span></p>
<p class="p3"><span class="t5">Tena sudaṃ, bhante, devā tāvatiṃsā attamanā honti pamuditā pītisomanassajātā: </span></p>
<p class="p3">The gods of the Thirty-Three were uplifted and overjoyed at that, full of rapture and happiness, saying, </p>
<p class="p3"><span class="t1"> </span></p>
<p class="p3"><span class="t5">“dibbā vata bho kāyā paripūrenti, hāyanti asurakāyā”ti. </span></p>
<p class="p3">“The heavenly hosts swell, while the demon hosts dwindle!” </p>
<p class="p3"><span class="t1"> </span></p>
<p class="p3"><span class="t5">Atha kho, bhante, sakko devānamindo devānaṃ tāvatiṃsānaṃ sampasādaṃ viditvā imāhi gāthāhi anumodi: </span></p>
<p class="p3">Seeing the joy of those gods, Sakka, lord of gods, celebrated with these verses: </p>
<p class="p3"><span class="t1"> </span></p>
<p class="p3"><span class="t5">“Modanti vata bho devā, </span></p>
<p class="p3">“The gods rejoice—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Tathāgataṃ namassantā, </span></p>
<p class="p3">revering the Realized One, </p>
<p class="p3"><span class="t1"> </span></p>
<p class="p3"><span class="t5">dhammassa ca sudhammataṃ. </span></p>
<p class="p3">and the natural excellence of the teaching; </p>
<p class="p3"><span class="t1"> </span></p>
<p class="p3"><span class="t5">Nave deve ca passantā, </span></p>
<p class="p3">and seeing the new gods, </p>
<p class="p3"><span class="t1"> </span></p>
<p class="p3"><span class="t5">vaṇṇavante yasassine; </span></p>
<p class="p3">so beautiful and glorious, </p>
<p class="p3"><span class="t1"> </span></p>
<p class="p3"><span class="t5">Sugatasmiṃ brahmacariyaṃ, </span></p>
<p class="p3">who have come here after leading </p>
<p class="p3"><span class="t1"> </span></p>
<p class="p3"><span class="t5">caritvāna idhāgate. </span></p>
<p class="p3">the spiritual life under the Buddha! </p>
<p class="p3"><span class="t1"> </span></p>
<p class="p3"><span class="t5">Te aññe atirocanti, </span></p>
<p class="p3">They outshine the others </p>
<p class="p3"><span class="t1"> </span></p>
<p class="p3"><span class="t5">vaṇṇena yasasāyunā; </span></p>
<p class="p3">in beauty, glory, and lifespan. </p>
<p class="p3"><span class="t1"> </span></p>
<p class="p3"><span class="t5">Sāvakā bhūripaññassa, </span></p>
<p class="p3">Here are the distinguished disciples </p>
<p class="p3"><span class="t1"> </span></p>
<p class="p3"><span class="t5">visesūpagatā idha. </span></p>
<p class="p3">of he whose wisdom is vast. </p>
<p class="p3"><span class="t1"> </span></p>
<p class="p3"><span class="t5">Idaṃ disvāna nandanti, </span></p>
<p class="p3">Seeing this, they delight—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Tathāgataṃ namassantā, </span></p>
<p class="p3">revering the Realized One, </p>
<p class="p3"><span class="t1"> </span></p>
<p class="p3"><span class="t5">dhammassa ca sudhammatan”ti. </span></p>
<p class="p3">and the natural excellence of the teaching.” </p>
<p class="p3"><span class="t1"> </span></p>
<p class="p3"><span class="t5">Tena sudaṃ, bhante, devā tāvatiṃsā bhiyyoso mattāya attamanā honti pamuditā pītisomanassajātā </span></p>
<p class="p3">The gods of the Thirty-Three were even more uplifted and overjoyed at that, saying: </p>
<p class="p3"><span class="t1"> </span></p>
<p class="p3"><span class="t5">“dibbā vata, bho, kāyā paripūrenti, hāyanti asurakāyā”ti. </span></p>
<p class="p3">“The heavenly hosts swell, while the demon hosts dwindle!” </p>
<p class="p3"><span class="t1"> </span></p>
<p class="p3"><span class="t5">Atha kho, bhante, yenatthena devā tāvatiṃsā sudhammāyaṃ sabhāyaṃ sannisinnā honti sannipatitā, taṃ atthaṃ cintayitvā taṃ atthaṃ mantayitvā vuttavacanāpi taṃ cattāro mahārājāno tasmiṃ atthe honti. Paccānusiṭṭhavacanāpi taṃ cattāro mahārājāno tasmiṃ atthe honti, </span></p>
<p class="p3">Then the gods of the Thirty-Three, having considered and deliberated on the matter for which they were seated together in the Hall of Justice, advised and instructed the Four Great Kings on the subject. </p>
<p class="p3"><span class="t1"> </span></p>
<p class="p3"><span class="t5">sakesu sakesu āsanesu ṭhitā avipakkantā. </span></p>
<p class="p3">And each stood at his own seat without departing. </p>
<p class="p3"><span class="t1"> </span></p>
<p class="p3"><span class="t5">Te vuttavākyā rājāno, </span></p>
<p class="p3">The Kings were instructed, </p>
<p class="p3"><span class="t1"> </span></p>
<p class="p3"><span class="t5">paṭiggayhānusāsaniṃ; </span></p>
<p class="p3">and heeded good advice. </p>
<p class="p3"><span class="t1"> </span></p>
<p class="p3"><span class="t5">Vippasannamanā santā, </span></p>
<p class="p3">With clear and peaceful minds, </p>
<p class="p3"><span class="t1"> </span></p>
<p class="p3"><span class="t5">aṭṭhaṃsu samhi āsaneti. </span></p>
<p class="p3">they stood by their own seats. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, uttarāya disāya uḷāro āloko sañjāyi, obhāso pāturahosi atikkammeva devānaṃ devānubhāvaṃ. </span></p>
<p class="p3">Then in the northern quarter a magnificent light arose and radiance appeared, surpassing the glory of the gods. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, sakko devānamindo deve tāvatiṃse āmantesi: </span></p>
<p class="p3">Then Sakka, lord of gods, addressed the gods of the Thirty-Three, </p>
<p class="p3"><span class="t1"> </span></p>
<p class="p3"><span class="t5">“yathā kho, mārisā, nimittāni dissanti, uḷāro āloko sañjāyati, obhāso pātubhavati, brahmā pātubhavissati. Brahmuno hetaṃ pubbanimittaṃ pātubhāvāya yadidaṃ āloko sañjāyati obhāso pātubhavatī”ti. </span></p>
<p class="p3">“As indicated by the signs—light arising and radiance appearing—Brahmā will appear. For this is the precursor for the appearance of Brahmā, namely light arising and radiance appearing.” </p>
<p class="p3"><span class="t1"> </span></p>
<p class="p3"><span class="t5">Yathā nimittā dissanti, </span></p>
<p class="p3">As indicated by the signs, </p>
<p class="p3"><span class="t1"> </span></p>
<p class="p3"><span class="t5">brahmā pātubhavissati; </span></p>
<p class="p3">Brahmā will appear. </p>
<p class="p3"><span class="t1"> </span></p>
<p class="p3"><span class="t5">Brahmuno hetaṃ nimittaṃ, </span></p>
<p class="p3">For this is the sign of Brahmā: </p>
<p class="p3"><span class="t1"> </span></p>
<p class="p3"><span class="t5">obhāso vipulo mahāti. </span></p>
<p class="p3">a light vast and great. </p>
<p class="p3"><span class="t1"> </span></p>
<p class="p3"><span class="t5">5. Sanaṅkumārakathā </span></p>
<p class="p3">5. On Sanaṅkumāra </p>
<p class="p3"><span class="t1"> </span></p>
<p class="p3"><span class="t5">Atha kho, bhante, devā tāvatiṃsā yathāsakesu āsanesu nisīdiṃsu: </span></p>
<p class="p3">Then the gods of the Thirty-Three sat in their own seats, saying, </p>
<p class="p3"><span class="t1"> </span></p>
<p class="p3"><span class="t5">“obhāsametaṃ ñassāma, yaṃvipāko bhavissati, sacchikatvāva naṃ gamissāmā”ti. </span></p>
<p class="p3">“We shall find out what has caused that light, and having realized it we shall go to it.” </p>
<p class="p3"><span class="t1"> </span></p>
<p class="p3"><span class="t5">Cattāropi mahārājāno yathāsakesu āsanesu nisīdiṃsu: </span></p>
<p class="p3">And the Four Great Kings did likewise. </p>
<p class="p3"><span class="t1"> </span></p>
<p class="p3"><span class="t5">“obhāsametaṃ ñassāma yaṃvipāko bhavissati, sacchikatvāva naṃ gamissāmā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idaṃ sutvā devā tāvatiṃsā ekaggā samāpajjiṃsu: </span></p>
<p class="p3">Hearing that, the gods of the Thirty-Three agreed in unison, </p>
<p class="p3"><span class="t1"> </span></p>
<p class="p3"><span class="t5">“obhāsametaṃ ñassāma, yaṃvipāko bhavissati, sacchikatvāva naṃ gamissāmā”ti. </span></p>
<p class="p3">“We shall find out what has caused that light, and having realized it we shall go to it.” </p>
<p class="p3"><span class="t1"> </span></p>
<p class="p3"><span class="t5">Yadā, bhante, brahmā sanaṅkumāro devānaṃ tāvatiṃsānaṃ pātubhavati, oḷārikaṃ attabhāvaṃ abhinimminitvā pātubhavati. </span></p>
<p class="p3">When Brahmā Sanaṅkumāra appears to the gods of the Thirty-Three, he does so after manifesting in a solid corporeal form. </p>
<p class="p3"><span class="t1"> </span></p>
<p class="p3"><span class="t5">Yo kho pana, bhante, brahmuno pakativaṇṇo anabhisambhavanīyo so devānaṃ tāvatiṃsānaṃ cakkhupathasmiṃ. </span></p>
<p class="p3">For the gods of the Thirty-Three aren’t able to see a Brahmā’s normal appearance. </p>
<p class="p3"><span class="t1"> </span></p>
<p class="p3"><span class="t5">Yadā, bhante, brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. </span></p>
<p class="p3">When Brahmā Sanaṅkumāra appears to the gods of the Thirty-Three, he outshines the other gods in beauty and glory, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, sovaṇṇo viggaho mānusaṃ viggahaṃ atirocati; </span></p>
<p class="p3">as a golden statue outshines the human form. </p>
<p class="p3"><span class="t1"> </span></p>
<p class="p3"><span class="t5">evameva kho, bhante, yadā brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yadā, bhante, brahmā sanaṅkumāro devānaṃ tāvatiṃsānaṃ pātubhavati, na tassaṃ parisāyaṃ koci devo abhivādeti vā paccuṭṭheti vā āsanena vā nimanteti. </span></p>
<p class="p3">When Brahmā Sanaṅkumāra appears to the gods of the Thirty-Three, not a single god in that assembly greets him by bowing down or rising up or inviting him to a seat. </p>
<p class="p3"><span class="t1"> </span></p>
<p class="p3"><span class="t5">Sabbeva tuṇhībhūtā pañjalikā pallaṅkena nisīdanti: </span></p>
<p class="p3">They all sit silently on their couches with their joined palms raised, thinking, </p>
<p class="p3"><span class="t1"> </span></p>
<p class="p3"><span class="t5">“yassadāni devassa pallaṅkaṃ icchissati brahmā sanaṅkumāro, tassa devassa pallaṅke nisīdissatī”ti. </span></p>
<p class="p3">“Now Brahmā Sanaṅkumāra will sit on the couch of whatever god he chooses.” </p>
<p class="p3"><span class="t1"> </span></p>
<p class="p3"><span class="t5">Yassa kho pana, bhante, devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ; uḷāraṃ so labhati devo somanassapaṭilābhaṃ. </span></p>
<p class="p3">And the god on whose couch Brahmā sits is overjoyed and brimming with happiness, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, rājā khattiyo muddhāvasitto adhunābhisitto rajjena, uḷāraṃ so labhati vedapaṭilābhaṃ, uḷāraṃ so labhati somanassapaṭilābhaṃ; </span></p>
<p class="p3">like a king on the day of his coronation. </p>
<p class="p3"><span class="t1"> </span></p>
<p class="p3"><span class="t5">evameva kho, bhante, yassa devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ, uḷāraṃ so labhati devo somanassapaṭilābhaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha, bhante, brahmā sanaṅkumāro oḷārikaṃ attabhāvaṃ abhinimminitvā kumāravaṇṇī hutvā pañcasikho devānaṃ tāvatiṃsānaṃ pāturahosi. </span></p>
<p class="p3">Then Brahmā Sanaṅkumāra manifested in a solid corporeal form, taking on the appearance of the youth Pañcasikha, and appeared to the gods of the Thirty-Three. </p>
<p class="p3"><span class="t1"> </span></p>
<p class="p3"><span class="t5">So vehāsaṃ abbhuggantvā ākāse antalikkhe pallaṅkena nisīdi. </span></p>
<p class="p3">Rising into the air, he sat cross-legged in the sky, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, balavā puriso supaccatthate vā pallaṅke same vā bhūmibhāge pallaṅkena nisīdeyya; </span></p>
<p class="p3">like a strong man might sit cross-legged on a well-appointed couch or on level ground. </p>
<p class="p3"><span class="t1"> </span></p>
<p class="p3"><span class="t5">evameva kho, bhante, brahmā sanaṅkumāro vehāsaṃ abbhuggantvā ākāse antalikkhe pallaṅkena nisīditvā devānaṃ tāvatiṃsānaṃ sampasādaṃ viditvā imāhi gāthāhi anumodi: </span></p>
<p class="p3">Seeing the joy of those gods, Brahmā Sanaṅkumāra celebrated with these verses: </p>
<p class="p3"><span class="t1"> </span></p>
<p class="p3"><span class="t5">“Modanti vata bho devā, </span></p>
<p class="p3">“The gods rejoice—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Tathāgataṃ namassantā, </span></p>
<p class="p3">revering the Realized One, </p>
<p class="p3"><span class="t1"> </span></p>
<p class="p3"><span class="t5">dhammassa ca sudhammataṃ. </span></p>
<p class="p3">and the natural excellence of the teaching; </p>
<p class="p3"><span class="t1"> </span></p>
<p class="p3"><span class="t5">Nave deve ca passantā, </span></p>
<p class="p3">and seeing the new gods, </p>
<p class="p3"><span class="t1"> </span></p>
<p class="p3"><span class="t5">vaṇṇavante yasassine; </span></p>
<p class="p3">so beautiful and glorious, </p>
<p class="p3"><span class="t1"> </span></p>
<p class="p3"><span class="t5">Sugatasmiṃ brahmacariyaṃ, </span></p>
<p class="p3">who have come here after leading </p>
<p class="p3"><span class="t1"> </span></p>
<p class="p3"><span class="t5">caritvāna idhāgate. </span></p>
<p class="p3">the spiritual life under the Buddha! </p>
<p class="p3"><span class="t1"> </span></p>
<p class="p3"><span class="t5">Te aññe atirocanti, </span></p>
<p class="p3">They outshine the others </p>
<p class="p3"><span class="t1"> </span></p>
<p class="p3"><span class="t5">vaṇṇena yasasāyunā; </span></p>
<p class="p3">in beauty, glory, and lifespan. </p>
<p class="p3"><span class="t1"> </span></p>
<p class="p3"><span class="t5">Sāvakā bhūripaññassa, </span></p>
<p class="p3">Here are the distinguished disciples </p>
<p class="p3"><span class="t1"> </span></p>
<p class="p3"><span class="t5">visesūpagatā idha. </span></p>
<p class="p3">of he whose wisdom is vast. </p>
<p class="p3"><span class="t1"> </span></p>
<p class="p3"><span class="t5">Idaṃ disvāna nandanti, </span></p>
<p class="p3">Seeing this, they delight—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Tathāgataṃ namassantā, </span></p>
<p class="p3">revering the Realized One, </p>
<p class="p3"><span class="t1"> </span></p>
<p class="p3"><span class="t5">dhammassa ca sudhammatan”ti. </span></p>
<p class="p3">and the natural excellence of the teaching!” </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro bhāsittha; </span></p>
<p class="p3">That is the topic on which Brahmā Sanaṅkumāra spoke. </p>
<p class="p3"><span class="t1"> </span></p>
<p class="p3"><span class="t5">imamatthaṃ, bhante, brahmuno sanaṅkumārassa bhāsato aṭṭhaṅgasamannāgato saro hoti vissaṭṭho ca viññeyyo ca mañju ca savanīyo ca bindu ca avisārī ca gambhīro ca ninnādī ca. </span></p>
<p class="p3">And while he was speaking on that topic, his voice had eight qualities: it was clear, comprehensible, charming, audible, rounded, undistorted, deep, and resonant. </p>
<p class="p3"><span class="t1"> </span></p>
<p class="p3"><span class="t5">Yathāparisaṃ kho pana, bhante, brahmā sanaṅkumāro sarena viññāpeti; na cassa bahiddhā parisāya ghoso niccharati. </span></p>
<p class="p3">He makes sure his voice is intelligible as far as the assembly goes, but it doesn’t extend outside the assembly. </p>
<p class="p3"><span class="t1"> </span></p>
<p class="p3"><span class="t5">Yassa kho pana, bhante, evaṃ aṭṭhaṅgasamannāgato saro hoti, so vuccati “brahmassaro”ti. </span></p>
<p class="p3">When someone has a voice like this, they’re said to have the voice of Brahmā. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, brahmā sanaṅkumāro tettiṃse attabhāve abhinimminitvā devānaṃ tāvatiṃsānaṃ pallaṅkena nisīditvā deve tāvatiṃse āmantesi: </span></p>
<p class="p3">Then Brahmā Sanaṅkumāra, having manifested thirty-three corporeal forms, sat down on the couches of each of the gods of the Thirty-Three and addressed them, </p>
<p class="p3"><span class="t1"> </span></p>
<p class="p3"><span class="t5">“taṃ kiṃ maññanti, bhonto devā tāvatiṃsā, yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṃ. </span></p>
<p class="p3">“What do the good gods of the Thirty-Three think about how much the Buddha has acted for the welfare and happiness of the people, for the benefit, welfare, and happiness of gods and humans? </p>
<p class="p3"><span class="t1"> </span></p>
<p class="p3"><span class="t5">Ye hi keci, bho, buddhaṃ saraṇaṃ gatā dhammaṃ saraṇaṃ gatā saṃghaṃ saraṇaṃ gatā sīlesu paripūrakārino te kāyassa bhedā paraṃ maraṇā appekacce paranimmitavasavattīnaṃ devānaṃ sahabyataṃ upapajjanti, appekacce nimmānaratīnaṃ devānaṃ sahabyataṃ upapajjanti, appekacce tusitānaṃ devānaṃ sahabyataṃ upapajjanti, appekacce yāmānaṃ devānaṃ sahabyataṃ upapajjanti, appekacce tāvatiṃsānaṃ devānaṃ sahabyataṃ upapajjanti, appekacce cātumahārājikānaṃ devānaṃ sahabyataṃ upapajjanti. </span></p>
<p class="p3">For consider those who have gone for refuge to the Buddha, the teaching, and the Saṅgha, and have fulfilled their ethics. When their bodies break up, after death, some are reborn in the company of the Gods Who Control the Creations of Others, some with the Gods Who Love to Create, some with the Joyful Gods, some with the Gods of Yama, some with the Gods of the Thirty-Three, and some with the Gods of the Four Great Kings. </p>
<p class="p3"><span class="t1"> </span></p>
<p class="p3"><span class="t5">Ye sabbanihīnaṃ kāyaṃ paripūrenti, te gandhabbakāyaṃ paripūrentī”ti. </span></p>
<p class="p3">And at the very least they swell the hosts of the fairies.” </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro bhāsittha; </span></p>
<p class="p3">That is the topic on which Brahmā Sanaṅkumāra spoke. </p>
<p class="p3"><span class="t1"> </span></p>
<p class="p3"><span class="t5">imamatthaṃ, bhante, brahmuno sanaṅkumārassa bhāsato ghosoyeva devā maññanti: </span></p>
<p class="p3">And while he was speaking on that topic, each of the gods fancied, </p>
<p class="p3"><span class="t1"> </span></p>
<p class="p3"><span class="t5">“yvāyaṃ mama pallaṅke svāyaṃ ekova bhāsatī”ti. </span></p>
<p class="p3">“The one sitting on my couch is the only one speaking.” </p>
<p class="p3"><span class="t1"> </span></p>
<p class="p3"><span class="t5">Ekasmiṃ bhāsamānasmiṃ, </span></p>
<p class="p3">When one is speaking, </p>
<p class="p3"><span class="t1"> </span></p>
<p class="p3"><span class="t5">sabbe bhāsanti nimmitā; </span></p>
<p class="p3">all the forms speak. </p>
<p class="p3"><span class="t1"> </span></p>
<p class="p3"><span class="t5">Ekasmiṃ tuṇhimāsīne, </span></p>
<p class="p3">When one sits in silence, </p>
<p class="p3"><span class="t1"> </span></p>
<p class="p3"><span class="t5">sabbe tuṇhī bhavanti te. </span></p>
<p class="p3">they all remain silent. </p>
<p class="p3"><span class="t1"> </span></p>
<p class="p3"><span class="t5">Tadāsu devā maññanti, </span></p>
<p class="p3">But those gods imagine—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Yvāyaṃ mama pallaṅkasmiṃ, </span></p>
<p class="p3">that the one on their seat </p>
<p class="p3"><span class="t1"> </span></p>
<p class="p3"><span class="t5">svāyaṃ ekova bhāsatīti. </span></p>
<p class="p3">is the only one to speak. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, brahmā sanaṅkumāro ekattena attānaṃ upasaṃharati, ekattena attānaṃ upasaṃharitvā sakkassa devānamindassa pallaṅke pallaṅkena nisīditvā deve tāvatiṃse āmantesi: </span></p>
<p class="p3">The Brahmā Sanaṅkumāra merged into one corporeal form. Then he sat on the couch of Sakka, lord of gods, and addressed the gods of the Thirty-Three: </p>
<p class="p3"><span class="t1"> </span></p>
<p class="p3"><span class="t5">6. Bhāvitaiddhipāda </span></p>
<p class="p3">6. Developing the Bases of Psychic Power </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññanti, bhonto devā tāvatiṃsā, yāva supaññattā cime tena bhagavatā jānatā passatā arahatā sammāsambuddhena cattāro iddhipādā paññattā iddhipahutāya iddhivisavitāya iddhivikubbanatāya. </span></p>
<p class="p3">“What do the good gods of the Thirty-Three think about how much the four bases of psychic power have been clearly described by the Blessed One—the one who knows and sees, the perfected one, the fully awakened Buddha—for the multiplication, generation, and transformation of corporeal forms through psychic power? </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Idha bho bhikkhu chandasamādhippadhānasaṅkhārasamannāgataṃ iddhipādaṃ bhāveti. </span></p>
<p class="p3">It’s when a mendicant develops the basis of psychic power that has immersion due to enthusiasm, and active effort. </p>
<p class="p3"><span class="t1"> </span></p>
<p class="p3"><span class="t5">Vīriyasamādhippadhānasaṅkhārasamannāgataṃ iddhipādaṃ bhāveti. </span></p>
<p class="p3">They develop the basis of psychic power that has immersion due to energy, and active effort. </p>
<p class="p3"><span class="t1"> </span></p>
<p class="p3"><span class="t5">Cittasamādhippadhānasaṅkhārasamannāgataṃ iddhipādaṃ bhāveti. </span></p>
<p class="p3">They develop the basis of psychic power that has immersion due to mental development, and active effort. </p>
<p class="p3"><span class="t1"> </span></p>
<p class="p3"><span class="t5">Vīmaṃsāsamādhippadhānasaṅkhārasamannāgataṃ iddhipādaṃ bhāveti. </span></p>
<p class="p3">They develop the basis of psychic power that has immersion due to inquiry, and active effort. </p>
<p class="p3"><span class="t1"> </span></p>
<p class="p3"><span class="t5">Ime kho, bho, tena bhagavatā jānatā passatā arahatā sammāsambuddhena cattāro iddhipādā paññattā iddhipahutāya iddhivisavitāya iddhivikubbanatāya. </span></p>
<p class="p3">These are the four bases of psychic power that have been clearly described by the Buddha, for the multiplication, generation, and transformation of corporeal forms through psychic power. </p>
<p class="p3"><span class="t1"> </span></p>
<p class="p3"><span class="t5">Ye hi keci bho atītamaddhānaṃ samaṇā vā brāhmaṇā vā anekavihitaṃ iddhividhaṃ paccanubhosuṃ, sabbe te imesaṃyeva catunnaṃ iddhipādānaṃ bhāvitattā bahulīkatattā. </span></p>
<p class="p3">All the ascetics and brahmins in the past, </p>
<p class="p3"><span class="t1"> </span></p>
<p class="p3"><span class="t5">Yepi hi keci bho anāgatamaddhānaṃ samaṇā vā brāhmaṇā vā anekavihitaṃ iddhividhaṃ paccanubhossanti, sabbe te imesaṃyeva catunnaṃ iddhipādānaṃ bhāvitattā bahulīkatattā. </span></p>
<p class="p3">future, </p>
<p class="p3"><span class="t1"> </span></p>
<p class="p3"><span class="t5">Yepi hi keci bho etarahi samaṇā vā brāhmaṇā vā anekavihitaṃ iddhividhaṃ paccanubhonti, sabbe te imesaṃyeva catunnaṃ iddhipādānaṃ bhāvitattā bahulīkatattā. </span></p>
<p class="p3">or present who wield the many kinds of psychic power do so by developing and cultivating these four bases of psychic power. </p>
<p class="p3"><span class="t1"> </span></p>
<p class="p3"><span class="t5">Passanti no, bhonto devā tāvatiṃsā, mamapimaṃ evarūpaṃ iddhānubhāvan”ti? </span></p>
<p class="p3">gentlemen, do you see such psychic might and power in me?” </p>
<p class="p3"><span class="t1"> </span></p>
<p class="p3"><span class="t5">“Evaṃ, mahābrahme”ti. </span></p>
<p class="p3">“Yes, Great Brahmā.” </p>
<p class="p3"><span class="t1"> </span></p>
<p class="p3"><span class="t5">“Ahampi kho bho imesaṃyeva catunnañca iddhipādānaṃ bhāvitattā bahulīkatattā evaṃ mahiddhiko evaṃmahānubhāvo”ti. </span></p>
<p class="p3">“I too became so mighty and powerful by developing and cultivating these four bases of psychic power.” </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro bhāsittha. </span></p>
<p class="p3">That is the topic on which Brahmā Sanaṅkumāra spoke. </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro bhāsitvā deve tāvatiṃse āmantesi: </span></p>
<p class="p3">And having spoken about that, he addressed the gods of the Thirty-Three: </p>
<p class="p3"><span class="t1"> </span></p>
<p class="p3"><span class="t5">7. Tividhaokāsādhigama </span></p>
<p class="p3">7. The Three Openings </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññanti, bhonto devā tāvatiṃsā, yāvañcidaṃ tena bhagavatā jānatā passatā arahatā sammāsambuddhena tayo okāsādhigamā anubuddhā sukhassādhigamāya. </span></p>
<p class="p3">“What do the good gods of the Thirty-Three think about how much the Buddha has understood the three opportunities for achieving happiness? </p>
<p class="p3"><span class="t1"> </span></p>
<p class="p3"><span class="t5">Katame tayo? </span></p>
<p class="p3">What three? </p>
<p class="p3"><span class="t1"> </span></p>
<p class="p3"><span class="t5">Idha bho ekacco saṃsaṭṭho viharati kāmehi saṃsaṭṭho akusalehi dhammehi. </span></p>
<p class="p3">First, take someone who lives mixed up with sensual pleasures and unskillful qualities. </p>
<p class="p3"><span class="t1"> </span></p>
<p class="p3"><span class="t5">So aparena samayena ariyadhammaṃ suṇāti, yoniso manasi karoti, dhammānudhammaṃ paṭipajjati. </span></p>
<p class="p3">After some time they hear the noble teaching, properly attend to how it applies to them, and practice accordingly. </p>
<p class="p3"><span class="t1"> </span></p>
<p class="p3"><span class="t5">So ariyadhammassavanaṃ āgamma yonisomanasikāraṃ dhammānudhammappaṭipattiṃ asaṃsaṭṭho viharati kāmehi asaṃsaṭṭho akusalehi dhammehi. </span></p>
<p class="p3">They live aloof from sensual pleasures and unskillful qualities. </p>
<p class="p3"><span class="t1"> </span></p>
<p class="p3"><span class="t5">Tassa asaṃsaṭṭhassa kāmehi asaṃsaṭṭhassa akusalehi dhammehi uppajjati sukhaṃ, sukhā bhiyyo somanassaṃ. </span></p>
<p class="p3">That gives rise to pleasure, and more than pleasure, happiness, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bho, pamudā pāmojjaṃ jāyetha; </span></p>
<p class="p3">like the joy that’s born from gladness. </p>
<p class="p3"><span class="t1"> </span></p>
<p class="p3"><span class="t5">evameva kho, bho, asaṃsaṭṭhassa kāmehi asaṃsaṭṭhassa akusalehi dhammehi uppajjati sukhaṃ, sukhā bhiyyo somanassaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayaṃ kho, bho, tena bhagavatā jānatā passatā arahatā sammāsambuddhena paṭhamo okāsādhigamo anubuddho sukhassādhigamāya. </span></p>
<p class="p3">This is the first opportunity for achieving happiness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bho, idhekaccassa oḷārikā kāyasaṅkhārā appaṭippassaddhā honti, oḷārikā vacīsaṅkhārā appaṭippassaddhā honti, oḷārikā cittasaṅkhārā appaṭippassaddhā honti. </span></p>
<p class="p3">Next, take someone whose coarse physical, verbal, and mental processes have not died down. </p>
<p class="p3"><span class="t1"> </span></p>
<p class="p3"><span class="t5">So aparena samayena ariyadhammaṃ suṇāti, yoniso manasi karoti, dhammānudhammaṃ paṭipajjati. </span></p>
<p class="p3">After some time they hear the teaching of the noble ones, properly attend to how it applies to them, and practice accordingly. </p>
<p class="p3"><span class="t1"> </span></p>
<p class="p3"><span class="t5">Tassa ariyadhammassavanaṃ āgamma yonisomanasikāraṃ dhammānudhammappaṭipattiṃ oḷārikā kāyasaṅkhārā paṭippassambhanti, oḷārikā vacīsaṅkhārā paṭippassambhanti, oḷārikā cittasaṅkhārā paṭippassambhanti. </span></p>
<p class="p3">Their coarse physical, verbal, and mental processes die down. </p>
<p class="p3"><span class="t1"> </span></p>
<p class="p3"><span class="t5">Tassa oḷārikānaṃ kāyasaṅkhārānaṃ paṭippassaddhiyā oḷārikānaṃ vacīsaṅkhārānaṃ paṭippassaddhiyā oḷārikānaṃ cittasaṅkhārānaṃ paṭippassaddhiyā uppajjati sukhaṃ, sukhā bhiyyo somanassaṃ. </span></p>
<p class="p3">That gives rise to pleasure, and more than pleasure, happiness, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bho, pamudā pāmojjaṃ jāyetha; </span></p>
<p class="p3">like the joy that’s born from gladness. </p>
<p class="p3"><span class="t1"> </span></p>
<p class="p3"><span class="t5">evameva kho bho oḷārikānaṃ kāyasaṅkhārānaṃ paṭippassaddhiyā oḷārikānaṃ vacīsaṅkhārānaṃ paṭippassaddhiyā oḷārikānaṃ cittasaṅkhārānaṃ paṭippassaddhiyā uppajjati sukhaṃ, sukhā bhiyyo somanassaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayaṃ kho, bho, tena bhagavatā jānatā passatā arahatā sammāsambuddhena dutiyo okāsādhigamo anubuddho sukhassādhigamāya. </span></p>
<p class="p3">This is the second opportunity for achieving happiness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bho, idhekacco ‘idaṃ kusalan’ti yathābhūtaṃ nappajānāti, ‘idaṃ akusalan’ti yathābhūtaṃ nappajānāti. </span></p>
<p class="p3">Next, take someone who doesn’t truly understand what is skillful and what is unskillful, </p>
<p class="p3"><span class="t1"> </span></p>
<p class="p3"><span class="t5">‘Idaṃ sāvajjaṃ idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāgan’ti yathābhūtaṃ nappajānāti. </span></p>
<p class="p3">what is blameworthy and what is blameless, what should be cultivated and what should not be cultivated, what is inferior and what is superior, and what is on the side of dark and the side of bright. </p>
<p class="p3"><span class="t1"> </span></p>
<p class="p3"><span class="t5">So aparena samayena ariyadhammaṃ suṇāti, yoniso manasi karoti, dhammānudhammaṃ paṭipajjati. </span></p>
<p class="p3">After some time they hear the teaching of the noble ones, properly attend to how it applies to them, and practice accordingly. </p>
<p class="p3"><span class="t1"> </span></p>
<p class="p3"><span class="t5">So ariyadhammassavanaṃ āgamma yonisomanasikāraṃ dhammānudhammappaṭipattiṃ, ‘idaṃ kusalan’ti yathābhūtaṃ pajānāti, ‘idaṃ akusalan’ti yathābhūtaṃ pajānāti. </span></p>
<p class="p3">They truly understand what is skillful and what is unskillful, and so on. </p>
<p class="p3"><span class="t1"> </span></p>
<p class="p3"><span class="t5">‘Idaṃ sāvajjaṃ idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāgan’ti yathābhūtaṃ pajānāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa evaṃ jānato evaṃ passato avijjā pahīyati, vijjā uppajjati. </span></p>
<p class="p3">Knowing and seeing like this, ignorance is given up and knowledge arises. </p>
<p class="p3"><span class="t1"> </span></p>
<p class="p3"><span class="t5">Tassa avijjāvirāgā vijjuppādā uppajjati sukhaṃ, sukhā bhiyyo somanassaṃ. </span></p>
<p class="p3">That gives rise to pleasure, and more than pleasure, happiness, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bho, pamudā pāmojjaṃ jāyetha; </span></p>
<p class="p3">like the joy that’s born from gladness. </p>
<p class="p3"><span class="t1"> </span></p>
<p class="p3"><span class="t5">evameva kho, bho, avijjāvirāgā vijjuppādā uppajjati sukhaṃ, sukhā bhiyyo somanassaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayaṃ kho, bho, tena bhagavatā jānatā passatā arahatā sammāsambuddhena tatiyo okāsādhigamo anubuddho sukhassādhigamāya. </span></p>
<p class="p3">This is the third opportunity for achieving happiness. </p>
<p class="p3"><span class="t1"> </span></p>
<p class="p3"><span class="t5">Ime kho, bho, tena bhagavatā jānatā passatā arahatā sammāsambuddhena tayo okāsādhigamā anubuddhā sukhassādhigamāyā”ti. </span></p>
<p class="p3">These are the three opportunities for achieving happiness that have been understood by the Buddha.” </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro bhāsittha, </span></p>
<p class="p3">That is the topic on which Brahmā Sanaṅkumāra spoke. </p>
<p class="p3"><span class="t1"> </span></p>
<p class="p3"><span class="t5">imamatthaṃ, bhante, brahmā sanaṅkumāro bhāsitvā deve tāvatiṃse āmantesi: </span></p>
<p class="p3">And having spoken about that, he addressed the gods of the Thirty-Three: </p>
<p class="p3"><span class="t1"> </span></p>
<p class="p3"><span class="t5">8. Catusatipaṭṭhāna </span></p>
<p class="p3">8. Mindfulness Meditation </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññanti, bhonto devā tāvatiṃsā, yāva supaññattā cime tena bhagavatā jānatā passatā arahatā sammāsambuddhena cattāro satipaṭṭhānā paññattā kusalassādhigamāya. </span></p>
<p class="p3">“What do the good gods of the Thirty-Three think about how much the Buddha has clearly described the four kinds of mindfulness meditation for achieving what is skillful? </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Idha, bho, bhikkhu ajjhattaṃ kāye kāyānupassī viharati ātāpī sampajāno satimā vineyya loke abhijjhādomanassaṃ. </span></p>
<p class="p3">It’s when a mendicant meditates by observing an aspect of the body internally—keen, aware, and mindful, rid of desire and aversion for the world. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ kāye kāyānupassī viharanto tattha sammā samādhiyati, sammā vippasīdati. </span></p>
<p class="p3">As they meditate in this way, they become rightly immersed in that, and rightly serene. </p>
<p class="p3"><span class="t1"> </span></p>
<p class="p3"><span class="t5">So tattha sammā samāhito sammā vippasanno bahiddhā parakāye ñāṇadassanaṃ abhinibbatteti. </span></p>
<p class="p3">Then they give rise to knowledge and vision of other people’s bodies externally. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ vedanāsu vedanānupassī viharati … pe … </span></p>
<p class="p3">They meditate observing an aspect of feelings internally … </p>
<p class="p3"><span class="t1"> </span></p>
<p class="p3"><span class="t5">bahiddhā paravedanāsu ñāṇadassanaṃ abhinibbatteti. </span></p>
<p class="p3">Then they give rise to knowledge and vision of other people’s feelings externally. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ citte cittānupassī viharati … pe … </span></p>
<p class="p3">They meditate observing an aspect of the mind internally … </p>
<p class="p3"><span class="t1"> </span></p>
<p class="p3"><span class="t5">bahiddhā paracitte ñāṇadassanaṃ abhinibbatteti. </span></p>
<p class="p3">Then they give rise to knowledge and vision of other people’s minds externally. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ dhammesu dhammānupassī viharati ātāpī sampajāno satimā vineyya loke abhijjhādomanassaṃ. </span></p>
<p class="p3">They meditate observing an aspect of principles internally—keen, aware, and mindful, rid of desire and aversion for the world. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ dhammesu dhammānupassī viharanto tattha sammā samādhiyati, sammā vippasīdati. </span></p>
<p class="p3">As they meditate in this way, they become rightly immersed in that, and rightly serene. </p>
<p class="p3"><span class="t1"> </span></p>
<p class="p3"><span class="t5">So tattha sammā samāhito sammā vippasanno bahiddhā paradhammesu ñāṇadassanaṃ abhinibbatteti. </span></p>
<p class="p3">Then they give rise to knowledge and vision of other people’s principles externally. </p>
<p class="p3"><span class="t1"> </span></p>
<p class="p3"><span class="t5">Ime kho, bho, tena bhagavatā jānatā passatā arahatā sammāsambuddhena cattāro satipaṭṭhānā paññattā kusalassādhigamāyā”ti. </span></p>
<p class="p3">These are the four kinds of mindfulness meditation that the Buddha has clearly described for achieving what is skillful.” </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro bhāsittha. </span></p>
<p class="p3">That is the topic on which Brahmā Sanaṅkumāra spoke. </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro bhāsitvā deve tāvatiṃse āmantesi: </span></p>
<p class="p3">And having spoken about that, he addressed the gods of the Thirty-Three: </p>
<p class="p3"><span class="t1"> </span></p>
<p class="p3"><span class="t5">9. Sattasamādhiparikkhāra </span></p>
<p class="p3">9. Seven Prerequisites of Immersion </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññanti, bhonto devā tāvatiṃsā, yāva supaññattā cime tena bhagavatā jānatā passatā arahatā sammāsambuddhena satta samādhiparikkhārā sammāsamādhissa paribhāvanāya sammāsamādhissa pāripūriyā. </span></p>
<p class="p3">“What do the good gods of the Thirty-Three think about how much the Buddha has clearly described the seven prerequisites of immersion for the development and fulfillment of right immersion? </p>
<p class="p3"><span class="t1"> </span></p>
<p class="p3"><span class="t5">Katame satta? </span></p>
<p class="p3">What seven? </p>
<p class="p3"><span class="t1"> </span></p>
<p class="p3"><span class="t5">Sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati. </span></p>
<p class="p3">Right view, right thought, right speech, right action, right livelihood, right effort, and right mindfulness. </p>
<p class="p3"><span class="t1"> </span></p>
<p class="p3"><span class="t5">Yā kho, bho, imehi sattahaṅgehi cittassa ekaggatā parikkhatā, ayaṃ vuccati, bho, ariyo sammāsamādhi saupaniso itipi saparikkhāro itipi. </span></p>
<p class="p3">Unification of mind with these seven factors as prerequisites is called noble right immersion ‘with its vital conditions’ and ‘with its prerequisites’. </p>
<p class="p3"><span class="t1"> </span></p>
<p class="p3"><span class="t5">Sammādiṭṭhissa, bho, sammāsaṅkappo pahoti, sammāsaṅkappassa sammāvācā pahoti, sammāvācassa sammākammanto pahoti. Sammākammantassa sammāājīvo pahoti, sammāājīvassa sammāvāyāmo pahoti, sammāvāyāmassa sammāsati pahoti, sammāsatissa sammāsamādhi pahoti, sammāsamādhissa sammāñāṇaṃ pahoti, sammāñāṇassa sammāvimutti pahoti. </span></p>
<p class="p3">Right view gives rise to right thought. Right thought gives rise to right speech. Right speech gives rise to right action. Right action gives rise to right livelihood. Right livelihood gives rise to right effort. Right effort gives rise to right mindfulness. Right mindfulness gives rise to right immersion. Right immersion gives rise to right knowledge. Right knowledge gives rise to right freedom. </p>
<p class="p3"><span class="t1"> </span></p>
<p class="p3"><span class="t5">Yañhi taṃ, bho, sammā vadamāno vadeyya: </span></p>
<p class="p3">If anything should be rightly described as </p>
<p class="p3"><span class="t1"> </span></p>
<p class="p3"><span class="t5">‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi apārutā amatassa dvārā’ti idameva taṃ sammā vadamāno vadeyya. </span></p>
<p class="p3">‘a teaching that’s well explained by the Buddha, visible in this very life, immediately effective, inviting inspection, relevant, so that sensible people can know it for themselves; and the doors to the deathless are flung open,’ it’s this. </p>
<p class="p3"><span class="t1"> </span></p>
<p class="p3"><span class="t5">Svākkhāto hi, bho, bhagavatā dhammo sandiṭṭhiko, akāliko ehipassiko opaneyyiko paccattaṃ veditabbo viññūhi apārutā amatassa dvārā. </span></p>
<p class="p3">For the teaching is well explained by the Buddha—visible in this very life, immediately effective, inviting inspection, relevant, so that sensible people can know it for themselves—and the doors of the deathless are flung open. </p>
<p class="p3"><span class="t1"> </span></p>
<p class="p3"><span class="t5">Ye hi keci, bho, buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā, ariyakantehi sīlehi samannāgatā, ye cime opapātikā dhammavinītā sātirekāni catuvīsatisatasahassāni māgadhakā paricārakā abbhatītā kālaṅkatā tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyaṇā. </span></p>
<p class="p3">Whoever has experiential confidence in the Buddha, the teaching, and the Saṅgha, and has the ethical conduct loved by the noble ones; and whoever is spontaneously reborn, and is trained in the teaching; in excess of 2,400,000 such Magadhan devotees have passed away having ended three fetters. They’re stream-enterers, not liable to be reborn in the underworld, bound for awakening. </p>
<p class="p3"><span class="t1"> </span></p>
<p class="p3"><span class="t5">Atthi cevettha sakadāgāmino. </span></p>
<p class="p3">And there are once-returners here, too. </p>
<p class="p3"><span class="t1"> </span></p>
<p class="p3"><span class="t5">Atthāyaṃ itarā pajā, </span></p>
<p class="p3">And as for other people </p>
<p class="p3"><span class="t1"> </span></p>
<p class="p3"><span class="t5">puññābhāgāti me mano; </span></p>
<p class="p3">who I think have shared in merit—</p>
<p class="p3"><span class="t1"> </span></p>
<p class="p3"><span class="t5">Saṅkhātuṃ nopi sakkomi, </span></p>
<p class="p3">I couldn’t even number them, </p>
<p class="p3"><span class="t1"> </span></p>
<p class="p3"><span class="t5">musāvādassa ottappan”ti. </span></p>
<p class="p3">for fear of speaking falsely.” </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro bhāsittha, imamatthaṃ, bhante, brahmuno sanaṅkumārassa bhāsato vessavaṇassa mahārājassa evaṃ cetaso parivitakko udapādi: </span></p>
<p class="p3">That is the topic on which Brahmā Sanaṅkumāra spoke. And while he was speaking on that topic, this thought came to the great king Vessavaṇa, </p>
<p class="p3"><span class="t1"> </span></p>
<p class="p3"><span class="t5">“acchariyaṃ vata bho, abbhutaṃ vata bho, evarūpopi nāma uḷāro satthā bhavissati, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyissantī”ti. </span></p>
<p class="p3">“It’s incredible, it’s amazing! That there should be such a magnificent Teacher, and such a magnificent exposition of the teaching! And that such achievements of high distinction should be made known!” </p>
<p class="p3"><span class="t1"> </span></p>
<p class="p3"><span class="t5">Atha, bhante, brahmā sanaṅkumāro vessavaṇassa mahārājassa cetasā cetoparivitakkamaññāya vessavaṇaṃ mahārājānaṃ etadavoca: </span></p>
<p class="p3">And then Brahmā Sanaṅkumāra, knowing what the great king Vessavaṇa was thinking, said to him, </p>
<p class="p3"><span class="t1"> </span></p>
<p class="p3"><span class="t5">“taṃ kiṃ maññati bhavaṃ vessavaṇo mahārājā atītampi addhānaṃ evarūpo uḷāro satthā ahosi, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyiṃsu. </span></p>
<p class="p3">“What does Great King Vessavaṇa think? In the past, too, there was such a magnificent Teacher, and such a magnificent exposition of the teaching! And such achievements of high distinction were made known! </p>
<p class="p3"><span class="t1"> </span></p>
<p class="p3"><span class="t5">Anāgatampi addhānaṃ evarūpo uḷāro satthā bhavissati, evarūpaṃ uḷāraṃ dhammakkhānaṃ, evarūpā uḷārā visesādhigamā paññāyissantī”ti. </span></p>
<p class="p3">In the future, too, there will be such a magnificent Teacher, and such a magnificent exposition of the teaching! And such achievements of high distinction will be made known!” </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro devānaṃ tāvatiṃsānaṃ abhāsi, imamatthaṃ vessavaṇo mahārājā brahmuno sanaṅkumārassa devānaṃ tāvatiṃsānaṃ bhāsato sammukhā sutaṃ sammukhā paṭiggahitaṃ sayaṃ parisāyaṃ ārocesi’”. </span></p>
<p class="p3">That, sir, is the topic on which Brahmā Sanaṅkumāra spoke to the gods of the Thirty-Three. And the great king Vessavaṇa, having heard and learned it in the presence of Brahmā as he was speaking on that topic, informed his own assembly.’” </p>
<p class="p3"><span class="t1"> </span></p>
<p class="p3"><span class="t5">Imamatthaṃ janavasabho yakkho vessavaṇassa mahārājassa sayaṃ parisāyaṃ bhāsato sammukhā sutaṃ sammukhā paṭiggahitaṃ bhagavato ārocesi. </span></p>
<p class="p3">And the spirit Janavasabha, having heard and learned it in the presence of the great king Vessavaṇa as he was speaking on that topic to his own assembly, informed the Buddha. </p>
<p class="p3"><span class="t1"> </span></p>
<p class="p3"><span class="t5">Imamatthaṃ bhagavā janavasabhassa yakkhassa sammukhā sutvā sammukhā paṭiggahetvā sāmañca abhiññāya āyasmato ānandassa ārocesi, imamatthamāyasmā ānando bhagavato sammukhā sutvā sammukhā paṭiggahetvā ārocesi bhikkhūnaṃ bhikkhunīnaṃ upāsakānaṃ upāsikānaṃ. </span></p>
<p class="p3">And the Buddha, having heard and learned it in the presence of the spirit Janavasabha, and also from his own direct knowledge, informed Venerable Ānanda. And Venerable Ānanda, having heard and learned it in the presence of the Buddha, informed the monks, nuns, laymen, and laywomen. </p>
<p class="p3"><span class="t1"> </span></p>
<p class="p3"><span class="t5">Tayidaṃ brahmacariyaṃ iddhañceva phītañca vitthārikaṃ bāhujaññaṃ puthubhūtaṃ yāva devamanussehi suppakāsitanti. </span></p>
<p class="p3">And that’s how this spiritual life has become successful and prosperous, extensive, popular, widespread, and well proclaimed wherever there are gods and humans. </p>
<p class="p3"><span class="t1"> </span></p>
<p class="p3"><span class="t5">Janavasabhasuttaṃ niṭṭhitaṃ pañcamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
