<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>5.140-140. Sotasutta  - 140. A Listener </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">5.140. 140. Sotasutta  - 140. A Listener </span></h3>
<p class="p3"><span class="t4">14. Rājavagga  - 14. Kings </span></p>
<p class="p3"><span class="t1"> </span></p>
<p class="p3"><span class="t5">“Pañcahi, bhikkhave, aṅgehi samannāgato rañño nāgo rājāraho hoti rājabhoggo, rañño aṅgaṃtveva saṅkhaṃ gacchati. </span></p>
<p class="p3">“Mendicants, a royal bull elephant with five factors is worthy of a king, fit to serve a king, and is considered a factor of kingship. </p>
<p class="p3"><span class="t1"> </span></p>
<p class="p3"><span class="t5">Katamehi pañcahi? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, rañño nāgo sotā ca hoti, hantā ca, rakkhitā ca, khantā ca, gantā ca. </span></p>
<p class="p3">A royal bull elephant listens, destroys, protects, endures, and goes fast. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, rañño nāgo sotā hoti? </span></p>
<p class="p3">And how does a royal bull elephant listen? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, rañño nāgo yamenaṃ hatthidammasārathi kāraṇaṃ kāreti—</span></p>
<p class="p3">It’s when a royal bull elephant pays heed, pays attention, engages wholeheartedly, and lends an ear to whatever task the elephant trainer has it do, </p>
<p class="p3"><span class="t1"> </span></p>
<p class="p3"><span class="t5">yadi vā katapubbaṃ yadi vā akatapubbaṃ—</span></p>
<p class="p3">whether or not it has done it before. </p>
<p class="p3"><span class="t1"> </span></p>
<p class="p3"><span class="t5">taṃ aṭṭhiṃ katvā manasi katvā sabbaṃ cetasā samannāharitvā ohitasoto suṇāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, rañño nāgo sotā hoti. (1) </span></p>
<p class="p3">That’s how a royal bull elephant listens. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, rañño nāgo hantā hoti? </span></p>
<p class="p3">And how does a royal bull elephant destroy? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, rañño nāgo saṅgāmagato hatthimpi hanati, hatthāruhampi hanati, assampi hanati, assāruhampi hanati, rathampi hanati, rathikampi hanati, pattikampi hanati. </span></p>
<p class="p3">It’s when a royal bull elephant in battle destroys elephants with their riders, horses with their riders, chariots and charioteers, and foot soldiers. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, rañño nāgo hantā hoti. (2) </span></p>
<p class="p3">That’s how a royal bull elephant destroys. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, rañño nāgo rakkhitā hoti? </span></p>
<p class="p3">And how does a royal bull elephant protect? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, rañño nāgo saṅgāmagato rakkhati purimaṃ kāyaṃ, rakkhati pacchimaṃ kāyaṃ, rakkhati purime pāde, rakkhati pacchime pāde, rakkhati sīsaṃ, rakkhati kaṇṇe, rakkhati dante, rakkhati soṇḍaṃ, rakkhati vāladhiṃ, rakkhati hatthāruhaṃ. </span></p>
<p class="p3">It’s when a royal bull elephant in battle protects its fore-quarters and hind-quarters, its fore-feet and hind-feet, and its head, ears, tusks, trunk, tail, and rider. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, rañño nāgo rakkhitā hoti. (3) </span></p>
<p class="p3">That’s how a royal bull elephant protects. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, rañño nāgo khantā hoti? </span></p>
<p class="p3">And how does a royal bull elephant endure? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, rañño nāgo saṅgāmagato khamo hoti sattippahārānaṃ asippahārānaṃ usuppahārānaṃ pharasuppahārānaṃ bheripaṇavasaṅkhatiṇavaninnādasaddānaṃ. </span></p>
<p class="p3">It’s when a royal bull elephant in battle endures being struck by spears, swords, arrows, and axes; it endures the thunder of the drums, kettledrums, horns, and cymbals. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, rañño nāgo khantā hoti. (4) </span></p>
<p class="p3">That’s how a royal bull elephant endures. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, rañño nāgo gantā hoti? </span></p>
<p class="p3">And how does a royal bull elephant go fast? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, rañño nāgo yamenaṃ hatthidammasārathi disaṃ peseti—</span></p>
<p class="p3">It’s when a royal bull elephant swiftly goes in whatever direction the elephant trainer sends it, </p>
<p class="p3"><span class="t1"> </span></p>
<p class="p3"><span class="t5">yadi vā gatapubbaṃ yadi vā agatapubbaṃ—</span></p>
<p class="p3">whether or not it has been there before. </p>
<p class="p3"><span class="t1"> </span></p>
<p class="p3"><span class="t5">taṃ khippameva gantā hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, rañño nāgo gantā hoti. (5) </span></p>
<p class="p3">That’s how a royal bull elephant goes fast. </p>
<p class="p3"><span class="t1"> </span></p>
<p class="p3"><span class="t5">Imehi kho, bhikkhave, pañcahi aṅgehi samannāgato rañño nāgo rājāraho hoti rājabhoggo, rañño aṅgantveva saṅkhaṃ gacchati. </span></p>
<p class="p3">A royal bull elephant with these five factors is worthy of a king, fit to serve a king, and is considered a factor of kingship. </p>
<p class="p3"><span class="t1"> </span></p>
<p class="p3"><span class="t5">Evamevaṃ kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa. </span></p>
<p class="p3">In the same way, a mendicant with five qualities is worthy of offerings dedicated to the gods, worthy of hospitality, worthy of a religious donation, worthy of veneration with joined palms, and is the supreme field of merit for the world. </p>
<p class="p3"><span class="t1"> </span></p>
<p class="p3"><span class="t5">Katamehi pañcahi? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu sotā ca hoti, hantā ca, rakkhitā ca, khantā ca, gantā ca. </span></p>
<p class="p3">A mendicant listens, destroys, protects, endures, and goes fast. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu sotā hoti? </span></p>
<p class="p3">And how does a mendicant listen? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu tathāgatappavedite dhammavinaye desiyamāne aṭṭhiṅkatvā manasi katvā sabbaṃ cetasā samannāharitvā ohitasoto dhammaṃ suṇāti. </span></p>
<p class="p3">It’s when a mendicant pays heed, pays attention, engages wholeheartedly, and lends an ear when the teaching and training proclaimed by a Realized One is being taught. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu sotā hoti. (1) </span></p>
<p class="p3">That’s how a mendicant listens. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu hantā hoti? </span></p>
<p class="p3">And how does a mendicant destroy? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu uppannaṃ kāmavitakkaṃ nādhivāseti, pajahati vinodeti hanati byantīkaroti anabhāvaṃ gameti; uppannaṃ byāpādavitakkaṃ … pe … uppannaṃ vihiṃsāvitakkaṃ … pe … uppannuppanne pāpake akusale dhamme nādhivāseti, pajahati vinodeti hanati byantīkaroti anabhāvaṃ gameti. </span></p>
<p class="p3">It’s when a mendicant doesn’t tolerate a sensual, malicious, or cruel thought. They don’t tolerate any bad, unskillful qualities that have arisen, but give them up, get rid of them, calm them, eliminate them, and obliterate them. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu hantā hoti. (2) </span></p>
<p class="p3">That’s how a mendicant destroys. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu rakkhitā hoti? </span></p>
<p class="p3">And how does a mendicant protect? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu cakkhunā rūpaṃ disvā na nimittaggāhī hoti nānubyañjanaggāhī. </span></p>
<p class="p3">When a mendicant sees a sight with the eyes, they don’t get caught up in the features and details. </p>
<p class="p3"><span class="t1"> </span></p>
<p class="p3"><span class="t5">Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati; rakkhati cakkhundriyaṃ; cakkhundriye saṃvaraṃ āpajjati. </span></p>
<p class="p3">If the faculty of sight were left unrestrained, bad unskillful qualities of desire and aversion would become overwhelming. For this reason, they practice restraint, protecting the faculty of sight, and achieving restraint over it. </p>
<p class="p3"><span class="t1"> </span></p>
<p class="p3"><span class="t5">Sotena saddaṃ sutvā … </span></p>
<p class="p3">Hearing a sound with the ears … </p>
<p class="p3"><span class="t1"> </span></p>
<p class="p3"><span class="t5">ghānena gandhaṃ ghāyitvā … </span></p>
<p class="p3">Smelling an odor with the nose … </p>
<p class="p3"><span class="t1"> </span></p>
<p class="p3"><span class="t5">jivhāya rasaṃ sāyitvā … </span></p>
<p class="p3">Tasting a flavor with the tongue … </p>
<p class="p3"><span class="t1"> </span></p>
<p class="p3"><span class="t5">kāyena phoṭṭhabbaṃ phusitvā … </span></p>
<p class="p3">Feeling a touch with the body … </p>
<p class="p3"><span class="t1"> </span></p>
<p class="p3"><span class="t5">manasā dhammaṃ viññāya na nimittaggāhī hoti nānubyañjanaggāhī. </span></p>
<p class="p3">Knowing a thought with the mind, they don’t get caught up in the features and details. </p>
<p class="p3"><span class="t1"> </span></p>
<p class="p3"><span class="t5">Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati; rakkhati manindriyaṃ; manindriye saṃvaraṃ āpajjati. </span></p>
<p class="p3">If the faculty of mind were left unrestrained, bad unskillful qualities of desire and aversion would become overwhelming. For this reason, they practice restraint, protecting the faculty of mind, and achieving restraint over it. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu rakkhitā hoti. (3) </span></p>
<p class="p3">That’s how a mendicant protects. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu khantā hoti? </span></p>
<p class="p3">And how does a mendicant endure? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu khamo hoti sītassa uṇhassa jighacchāya pipāsāya ḍaṃsamakasavātātapasarīsapasamphassānaṃ; duruttānaṃ durāgatānaṃ vacanapathānaṃ uppannānaṃ sārīrikānaṃ vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsakajātiko hoti. </span></p>
<p class="p3">It’s when a mendicant endures cold, heat, hunger, and thirst; the touch of flies, mosquitoes, wind, sun, and reptiles; rude and unwelcome criticism; and puts up with physical pain—sharp, severe, acute, unpleasant, disagreeable, and life-threatening. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu khantā hoti. (4) </span></p>
<p class="p3">That’s how a mendicant endures. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, bhikkhu gantā hoti? </span></p>
<p class="p3">And how does a mendicant go fast? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhu yā sā disā agatapubbā iminā dīghena addhunā, yadidaṃ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṃ, taṃ khippaññeva gantā hoti. </span></p>
<p class="p3">It’s when a mendicant swiftly goes in the direction they’ve never gone before in all this long time; that is, the stilling of all activities, the letting go of all attachments, the ending of craving, fading away, cessation, extinguishment. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, bhikkhu gantā hoti. (5) </span></p>
<p class="p3">That’s how a mendicant goes fast. </p>
<p class="p3"><span class="t1"> </span></p>
<p class="p3"><span class="t5">Imehi kho, bhikkhave, pañcahi dhammehi samannāgato bhikkhu āhuneyyo hoti … pe … anuttaraṃ puññakkhettaṃ lokassā”ti. </span></p>
<p class="p3">A mendicant with these five qualities … is the supreme field of merit for the world.” </p>
<p class="p3"><span class="t1"> </span></p>
<p class="p3"><span class="t5">Dasamaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Rājavaggo catuttho. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Cakkānuvattanā rājā, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yassaṃdisaṃ dve ceva patthanā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Appaṃsupati bhattādo, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Akkhamo ca sotena cāti. </span></p>
<p class="p3"/>
<p class="p3"><span class="t1"> </span></p>

</body>
</html>
