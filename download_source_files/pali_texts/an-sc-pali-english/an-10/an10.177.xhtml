<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>10.177-177. Jāṇussoṇisutta  - 177. With Jāṇussoṇi </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">10.177. 177. Jāṇussoṇisutta  - 177. With Jāṇussoṇi </span></h3>
<p class="p3"><span class="t4">17. Jāṇussoṇivagga  - 17. With Jāṇussoṇi </span></p>
<p class="p3"><span class="t1"> </span></p>
<p class="p3"><span class="t5">Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then the brahmin Jāṇussoṇi went up to the Buddha, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho jāṇussoṇi brāhmaṇo bhagavantaṃ etadavoca: </span></p>
<p class="p3">When the greetings and polite conversation were over, he sat down to one side and said to the Buddha, </p>
<p class="p3"><span class="t1"> </span></p>
<p class="p3"><span class="t5">“Mayamassu, bho gotama, brāhmaṇā nāma. </span></p>
<p class="p3">“We who are known as brahmins </p>
<p class="p3"><span class="t1"> </span></p>
<p class="p3"><span class="t5">Dānāni dema, saddhāni karoma: </span></p>
<p class="p3">give gifts and perform memorial rites for the dead: </p>
<p class="p3"><span class="t1"> </span></p>
<p class="p3"><span class="t5">‘idaṃ dānaṃ petānaṃ ñātisālohitānaṃ upakappatu, idaṃ dānaṃ petā ñātisālohitā paribhuñjantū’ti. </span></p>
<p class="p3">‘May this gift aid my departed relatives and family. May they partake of this gift.’ </p>
<p class="p3"><span class="t1"> </span></p>
<p class="p3"><span class="t5">Kacci taṃ, bho gotama, dānaṃ petānaṃ ñātisālohitānaṃ upakappati; </span></p>
<p class="p3">But does this gift really aid departed relatives and family? </p>
<p class="p3"><span class="t1"> </span></p>
<p class="p3"><span class="t5">kacci te petā ñātisālohitā taṃ dānaṃ paribhuñjantī”ti? </span></p>
<p class="p3">Do they actually partake of it?” </p>
<p class="p3"><span class="t1"> </span></p>
<p class="p3"><span class="t5">“Ṭhāne kho, brāhmaṇa, upakappati, no aṭṭhāne”ti. </span></p>
<p class="p3">“It aids them if the conditions are right, brahmin, but not if the conditions are wrong.” </p>
<p class="p3"><span class="t1"> </span></p>
<p class="p3"><span class="t5">“Katamaṃ pana, bho gotama, ṭhānaṃ, katamaṃ aṭṭhānan”ti? </span></p>
<p class="p3">“Then, Master Gotama, what are the right and wrong conditions?” </p>
<p class="p3"><span class="t1"> </span></p>
<p class="p3"><span class="t5">“Idha, brāhmaṇa, ekacco pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhiko hoti. </span></p>
<p class="p3">“Brahmin, take someone who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, with wrong view. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā nirayaṃ upapajjati. </span></p>
<p class="p3">When their body breaks up, after death, they’re reborn in hell. </p>
<p class="p3"><span class="t1"> </span></p>
<p class="p3"><span class="t5">Yo nerayikānaṃ sattānaṃ āhāro, tena so tattha yāpeti, tena so tattha tiṭṭhati. </span></p>
<p class="p3">There they survive feeding on the food of the hell beings. </p>
<p class="p3"><span class="t1"> </span></p>
<p class="p3"><span class="t5">Idampi kho, brāhmaṇa, aṭṭhānaṃ yattha ṭhitassa taṃ dānaṃ na upakappati. </span></p>
<p class="p3">The conditions there are wrong, so the gift does not aid the one who lives there. </p>
<p class="p3"><span class="t1"> </span></p>
<p class="p3"><span class="t5">Idha pana, brāhmaṇa, ekacco pāṇātipātī … pe … micchādiṭṭhiko hoti. </span></p>
<p class="p3">Take someone else who kills living creatures … and has wrong view. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā tiracchānayoniṃ upapajjati. </span></p>
<p class="p3">When their body breaks up, after death, they’re reborn in the animal realm. </p>
<p class="p3"><span class="t1"> </span></p>
<p class="p3"><span class="t5">Yo tiracchānayonikānaṃ sattānaṃ āhāro, tena so tattha yāpeti, tena so tattha tiṭṭhati. </span></p>
<p class="p3">There they survive feeding on the food of the beings in the animal realm. </p>
<p class="p3"><span class="t1"> </span></p>
<p class="p3"><span class="t5">Idampi kho, brāhmaṇa, aṭṭhānaṃ yattha ṭhitassa taṃ dānaṃ na upakappati. </span></p>
<p class="p3">The conditions there too are wrong, so the gift does not aid the one who lives there. </p>
<p class="p3"><span class="t1"> </span></p>
<p class="p3"><span class="t5">Idha pana, brāhmaṇa, ekacco pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhiko hoti. </span></p>
<p class="p3">Take someone else who doesn’t kill living creatures, steal, commit sexual misconduct, or use speech that’s false, divisive, harsh, or nonsensical. They're contented, kind-hearted, and have right view. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā manussānaṃ sahabyataṃ upapajjati. </span></p>
<p class="p3">When their body breaks up, after death, they’re reborn in the human realm. </p>
<p class="p3"><span class="t1"> </span></p>
<p class="p3"><span class="t5">Yo manussānaṃ āhāro, tena so tattha yāpeti, tena so tattha tiṭṭhati. </span></p>
<p class="p3">There they survive feeding on human food. </p>
<p class="p3"><span class="t1"> </span></p>
<p class="p3"><span class="t5">Idampi kho, brāhmaṇa, aṭṭhānaṃ yattha ṭhitassa taṃ dānaṃ na upakappati. </span></p>
<p class="p3">The conditions there too are wrong, so the gift does not aid the one who lives there. </p>
<p class="p3"><span class="t1"> </span></p>
<p class="p3"><span class="t5">Idha pana, brāhmaṇa, ekacco pāṇātipātā paṭivirato hoti … pe … sammādiṭṭhiko hoti. </span></p>
<p class="p3">Take someone else who doesn’t kill living creatures … and has right view. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā devānaṃ sahabyataṃ upapajjati. </span></p>
<p class="p3">When their body breaks up, after death, they’re reborn in the company of the gods. </p>
<p class="p3"><span class="t1"> </span></p>
<p class="p3"><span class="t5">Yo devānaṃ āhāro, tena so tattha yāpeti, tena so tattha tiṭṭhati. </span></p>
<p class="p3">There they survive feeding on the food of the gods. </p>
<p class="p3"><span class="t1"> </span></p>
<p class="p3"><span class="t5">Idampi, brāhmaṇa, aṭṭhānaṃ yattha ṭhitassa taṃ dānaṃ upakappati. </span></p>
<p class="p3">The conditions there too are wrong, so the gift does not aid the one who lives there. </p>
<p class="p3"><span class="t1"> </span></p>
<p class="p3"><span class="t5">Idha pana, brāhmaṇa, ekacco pāṇātipātī hoti … pe … micchādiṭṭhiko hoti. </span></p>
<p class="p3">Take someone else who kills living creatures … and has wrong view. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā pettivisayaṃ upapajjati. </span></p>
<p class="p3">When their body breaks up, after death, they’re reborn in the ghost realm. </p>
<p class="p3"><span class="t1"> </span></p>
<p class="p3"><span class="t5">Yo pettivesayikānaṃ sattānaṃ āhāro, tena so tattha yāpeti, tena so tattha tiṭṭhati, yaṃ vā panassa ito anuppavecchanti mittāmaccā vā ñātisālohitā vā, tena so tattha yāpeti, tena so tattha tiṭṭhati. </span></p>
<p class="p3">There they survive feeding on the food of the beings in the ghost realm. Or else they survive feeding on what friends and colleagues, relatives and kin provide them with from here. </p>
<p class="p3"><span class="t1"> </span></p>
<p class="p3"><span class="t5">Idaṃ kho, brāhmaṇa, ṭhānaṃ yattha ṭhitassa taṃ dānaṃ upakappatī”ti. </span></p>
<p class="p3">The conditions there are right, so the gift aids the one who lives there.” </p>
<p class="p3"><span class="t1"> </span></p>
<p class="p3"><span class="t5">“Sace pana, bho gotama, so peto ñātisālohito taṃ ṭhānaṃ anupapanno hoti, ko taṃ dānaṃ paribhuñjatī”ti? </span></p>
<p class="p3">“But Master Gotama, who partakes of that gift if the departed relative is not reborn in that place?” </p>
<p class="p3"><span class="t1"> </span></p>
<p class="p3"><span class="t5">“Aññepissa, brāhmaṇa, petā ñātisālohitā taṃ ṭhānaṃ upapannā honti, te taṃ dānaṃ paribhuñjantī”ti. </span></p>
<p class="p3">“Other departed relatives reborn there will partake of that gift.” </p>
<p class="p3"><span class="t1"> </span></p>
<p class="p3"><span class="t5">“Sace pana, bho gotama, so ceva peto ñātisālohito taṃ ṭhānaṃ anupapanno hoti aññepissa ñātisālohitā petā taṃ ṭhānaṃ anupapannā honti, ko taṃ dānaṃ paribhuñjatī”ti? </span></p>
<p class="p3">“But who partakes of the gift when neither that relative nor other relatives have been reborn in that place?” </p>
<p class="p3"><span class="t1"> </span></p>
<p class="p3"><span class="t5">“Aṭṭhānaṃ kho etaṃ, brāhmaṇa, anavakāso yaṃ taṃ ṭhānaṃ vivittaṃ assa iminā dīghena addhunā yadidaṃ petehi ñātisālohitehi. </span></p>
<p class="p3">“It’s impossible, brahmin, it cannot happen that that place is vacant of departed relatives in all this long time. </p>
<p class="p3"><span class="t1"> </span></p>
<p class="p3"><span class="t5">Api ca, brāhmaṇa, dāyakopi anipphalo”ti. </span></p>
<p class="p3">It’s never fruitless for the donor.” </p>
<p class="p3"><span class="t1"> </span></p>
<p class="p3"><span class="t5">“Aṭṭhānepi bhavaṃ gotamo parikappaṃ vadatī”ti? </span></p>
<p class="p3">“Does Master Gotama propose this even when the conditions are wrong?” </p>
<p class="p3"><span class="t1"> </span></p>
<p class="p3"><span class="t5">“Aṭṭhānepi kho ahaṃ, brāhmaṇa, parikappaṃ vadāmi. </span></p>
<p class="p3">“I propose this even when the conditions are wrong. </p>
<p class="p3"><span class="t1"> </span></p>
<p class="p3"><span class="t5">Idha, brāhmaṇa, ekacco pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhiko hoti; </span></p>
<p class="p3">Take someone who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, with wrong view. </p>
<p class="p3"><span class="t1"> </span></p>
<p class="p3"><span class="t5">so dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. </span></p>
<p class="p3">They give to ascetics or brahmins such things as food, drink, clothing, vehicles; garlands, perfumes, and makeup; and bed, house, and lighting. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā hatthīnaṃ sahabyataṃ upapajjati. </span></p>
<p class="p3">When their body breaks up, after death, they’re reborn in the company of elephants. </p>
<p class="p3"><span class="t1"> </span></p>
<p class="p3"><span class="t5">So tattha lābhī hoti annassa pānassa mālānānālaṅkārassa. </span></p>
<p class="p3">There they get to have food and drink, garlands and various adornments. </p>
<p class="p3"><span class="t1"> </span></p>
<p class="p3"><span class="t5">Yaṃ kho, brāhmaṇa, idha pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko, tena so kāyassa bhedā paraṃ maraṇā hatthīnaṃ sahabyataṃ upapajjati. </span></p>
<p class="p3">Since in this life they killed living creatures … and had wrong view, they were reborn in the company of elephants. </p>
<p class="p3"><span class="t1"> </span></p>
<p class="p3"><span class="t5">Yañca kho so dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ, tena so tattha lābhī hoti annassa pānassa mālānānālaṅkārassa. </span></p>
<p class="p3">Since they gave to ascetics or brahmins … they get to have food and drink, garlands and various adornments. </p>
<p class="p3"><span class="t1"> </span></p>
<p class="p3"><span class="t5">Idha pana, brāhmaṇa, ekacco pāṇātipātī hoti … pe … micchādiṭṭhiko hoti. </span></p>
<p class="p3">Take someone else who kills living creatures … and has wrong view. </p>
<p class="p3"><span class="t1"> </span></p>
<p class="p3"><span class="t5">So dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. </span></p>
<p class="p3">They give to ascetics or brahmins … </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā assānaṃ sahabyataṃ upapajjati … pe … </span></p>
<p class="p3">When their body breaks up, after death, they’re reborn in the company of horses. … </p>
<p class="p3"><span class="t1"> </span></p>
<p class="p3"><span class="t5">gunnaṃ sahabyataṃ upapajjati … pe … </span></p>
<p class="p3">cattle … </p>
<p class="p3"><span class="t1"> </span></p>
<p class="p3"><span class="t5">kukkurānaṃ sahabyataṃ upapajjati. </span></p>
<p class="p3">dogs. </p>
<p class="p3"><span class="t1"> </span></p>
<p class="p3"><span class="t5">So tattha lābhī hoti annassa pānassa mālānānālaṅkārassa. </span></p>
<p class="p3">There they get to have food and drink, garlands and various adornments. </p>
<p class="p3"><span class="t1"> </span></p>
<p class="p3"><span class="t5">Yaṃ kho, brāhmaṇa, idha pāṇātipātī … pe … micchādiṭṭhiko, tena so kāyassa bhedā paraṃ maraṇā kukkurānaṃ sahabyataṃ upapajjati. </span></p>
<p class="p3">Since in this life they killed living creatures … and had wrong view, they were reborn in the company of dogs. </p>
<p class="p3"><span class="t1"> </span></p>
<p class="p3"><span class="t5">Yañca kho so dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ, tena so tattha lābhī hoti annassa pānassa mālānānālaṅkārassa. </span></p>
<p class="p3">Since they gave to ascetics or brahmins … they get to have food and drink, garlands and various adornments. </p>
<p class="p3"><span class="t1"> </span></p>
<p class="p3"><span class="t5">Idha pana, brāhmaṇa, ekacco pāṇātipātā paṭivirato hoti … pe … sammādiṭṭhiko hoti. </span></p>
<p class="p3">Take someone else who doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, with right view. </p>
<p class="p3"><span class="t1"> </span></p>
<p class="p3"><span class="t5">So dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. </span></p>
<p class="p3">They give to ascetics or brahmins … </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā manussānaṃ sahabyataṃ upapajjati. </span></p>
<p class="p3">When their body breaks up, after death, they’re reborn in the human realm. </p>
<p class="p3"><span class="t1"> </span></p>
<p class="p3"><span class="t5">So tattha lābhī hoti mānusakānaṃ pañcannaṃ kāmaguṇānaṃ. </span></p>
<p class="p3">There they get to have the five kinds of human sensual stimulation. </p>
<p class="p3"><span class="t1"> </span></p>
<p class="p3"><span class="t5">Yaṃ kho, brāhmaṇa, idha pāṇātipātā paṭivirato hoti … pe … sammādiṭṭhiko, tena so kāyassa bhedā paraṃ maraṇā manussānaṃ sahabyataṃ upapajjati. </span></p>
<p class="p3">Since in this life they didn’t kill living creatures … and had right view, they were reborn in the company of humans. </p>
<p class="p3"><span class="t1"> </span></p>
<p class="p3"><span class="t5">Yañca kho so dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ, tena so tattha lābhī hoti mānusakānaṃ pañcannaṃ kāmaguṇānaṃ. </span></p>
<p class="p3">Since they gave to ascetics or brahmins … they get to have the five kinds of human sensual stimulation. </p>
<p class="p3"><span class="t1"> </span></p>
<p class="p3"><span class="t5">Idha pana, brāhmaṇa, ekacco pāṇātipātā paṭivirato hoti … pe … sammādiṭṭhiko hoti. </span></p>
<p class="p3">Take someone else who doesn’t kill living creatures … and has right view. </p>
<p class="p3"><span class="t1"> </span></p>
<p class="p3"><span class="t5">So dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. </span></p>
<p class="p3">They give to ascetics or brahmins … </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā devānaṃ sahabyataṃ upapajjati. </span></p>
<p class="p3">When their body breaks up, after death, they’re reborn in the company of the gods. </p>
<p class="p3"><span class="t1"> </span></p>
<p class="p3"><span class="t5">So tattha lābhī hoti dibbānaṃ pañcannaṃ kāmaguṇānaṃ. </span></p>
<p class="p3">There they get to have the five kinds of heavenly sensual stimulation. </p>
<p class="p3"><span class="t1"> </span></p>
<p class="p3"><span class="t5">Yaṃ kho, brāhmaṇa, idha pāṇātipātā paṭivirato hoti … pe … sammādiṭṭhiko, tena so kāyassa bhedā paraṃ maraṇā devānaṃ sahabyataṃ upapajjati. </span></p>
<p class="p3">Since in this life they didn’t kill living creatures … and had right view, they were reborn in the company of the gods. </p>
<p class="p3"><span class="t1"> </span></p>
<p class="p3"><span class="t5">Yañca kho so dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ, tena so tattha lābhī hoti dibbānaṃ pañcannaṃ kāmaguṇānaṃ. </span></p>
<p class="p3">Since they gave to ascetics or brahmins … they get to have the five kinds of heavenly sensual stimulation. </p>
<p class="p3"><span class="t1"> </span></p>
<p class="p3"><span class="t5">Api ca, brāhmaṇa, dāyakopi anipphalo”ti. </span></p>
<p class="p3">It’s never fruitless for the donor.” </p>
<p class="p3"><span class="t1"> </span></p>
<p class="p3"><span class="t5">“Acchariyaṃ, bho gotama, abbhutaṃ, bho gotama. </span></p>
<p class="p3">“It’s incredible, Master Gotama, it’s amazing, </p>
<p class="p3"><span class="t1"> </span></p>
<p class="p3"><span class="t5">Yāvañcidaṃ, bho gotama, alameva dānāni dātuṃ, alaṃ saddhāni kātuṃ, yatra hi nāma dāyakopi anipphalo”ti. </span></p>
<p class="p3">Just this much is quite enough to justify giving gifts and performing memorial rites for the dead, since it’s never fruitless for the donor.” </p>
<p class="p3"><span class="t1"> </span></p>
<p class="p3"><span class="t5">“Evametaṃ, brāhmaṇa, dāyakopi hi, brāhmaṇa, anipphalo”ti. </span></p>
<p class="p3">“That’s so true, brahmin. It’s never fruitless for the donor.” </p>
<p class="p3"><span class="t1"> </span></p>
<p class="p3"><span class="t5">“Abhikkantaṃ, bho gotama, abhikkantaṃ, bho gotama … pe … </span></p>
<p class="p3">“Excellent, Master Gotama! Excellent! … </p>
<p class="p3"><span class="t1"> </span></p>
<p class="p3"><span class="t5">upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. </span></p>
<p class="p3">From this day forth, may Master Gotama remember me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">Ekādasamaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Jāṇussoṇivaggo dutiyo. </span></p>
<p class="p3"/>
<p class="p3"><span class="t1"> </span></p>

</body>
</html>
