<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>4.107-107. Mūsikasutta  - 107. Mice </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">4.107. 107. Mūsikasutta  - 107. Mice </span></h3>
<p class="p3"><span class="t4">11. Valāhakavagga  - 11. Clouds </span></p>
<p class="p3"><span class="t1"> </span></p>
<p class="p3"><span class="t5">“Catasso imā, bhikkhave, mūsikā. </span></p>
<p class="p3">“Mendicants, there are these four kinds of mice. </p>
<p class="p3"><span class="t1"> </span></p>
<p class="p3"><span class="t5">Katamā catasso? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Gādhaṃ kattā no vasitā, vasitā no gādhaṃ kattā, neva gādhaṃ kattā no vasitā, gādhaṃ kattā ca vasitā ca—</span></p>
<p class="p3">~One makes a hole but doesn’t live in it, ~one lives in a hole but doesn’t make it, ~one neither makes a hole nor lives in it, and ~one both makes a hole and lives in it. </p>
<p class="p3"><span class="t1"> </span></p>
<p class="p3"><span class="t5">imā kho, bhikkhave, catasso mūsikā. </span></p>
<p class="p3">These are the four kinds of mice. </p>
<p class="p3"><span class="t1"> </span></p>
<p class="p3"><span class="t5">Evamevaṃ kho, bhikkhave, cattāro mūsikūpamā puggalā santo saṃvijjamānā lokasmiṃ. </span></p>
<p class="p3">In the same way, these four people similar to mice are found in the world. </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Gādhaṃ kattā no vasitā, vasitā no gādhaṃ kattā, neva gādhaṃ kattā no vasitā, gādhaṃ kattā ca vasitā ca. </span></p>
<p class="p3">~One makes a hole but doesn’t live in it, ~one lives in a hole but doesn’t make it, ~one neither makes a hole nor lives in it, and ~one both makes a hole and lives in it. </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, puggalo gādhaṃ kattā hoti no vasitā? </span></p>
<p class="p3">And how does a person make a hole but not live in it? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco puggalo dhammaṃ pariyāpuṇāti—</span></p>
<p class="p3">It’s when a person memorizes the teaching—</p>
<p class="p3"><span class="t1"> </span></p>
<p class="p3"><span class="t5">suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ. </span></p>
<p class="p3">statements, songs, discussions, verses, inspired exclamations, legends, stories of past lives, amazing stories, and classifications. </p>
<p class="p3"><span class="t1"> </span></p>
<p class="p3"><span class="t5">So ‘idaṃ dukkhan’ti yathābhūtaṃ nappajānāti … pe … ‘ayaṃ dukkhanirodhagāminī paṭipadā’ti yathābhūtaṃ nappajānāti. </span></p>
<p class="p3">But they don’t really understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, puggalo gādhaṃ kattā hoti, no vasitā. </span></p>
<p class="p3">That’s how a person makes a hole but doesn’t live in it. </p>
<p class="p3"><span class="t1"> </span></p>
<p class="p3"><span class="t5">Seyyathāpi sā, bhikkhave, mūsikā gādhaṃ kattā, no vasitā; </span></p>
<p class="p3">That person is like a mouse that makes a hole but doesn’t live in it, I say. </p>
<p class="p3"><span class="t1"> </span></p>
<p class="p3"><span class="t5">tathūpamāhaṃ, bhikkhave, imaṃ puggalaṃ vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, puggalo vasitā hoti, no gādhaṃ kattā? </span></p>
<p class="p3">And how does a person live in a hole but not make it? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco puggalo dhammaṃ na pariyāpuṇāti—</span></p>
<p class="p3">It’s when a person doesn’t memorize the teaching … </p>
<p class="p3"><span class="t1"> </span></p>
<p class="p3"><span class="t5">suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So ‘idaṃ dukkhan’ti yathābhūtaṃ pajānāti … pe … ‘ayaṃ dukkhanirodhagāminī paṭipadā’ti yathābhūtaṃ pajānāti. </span></p>
<p class="p3">But they really understand: ‘This is suffering’ … </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, puggalo vasitā hoti, no gādhaṃ kattā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi sā, bhikkhave, mūsikā vasitā hoti, no gādhaṃ kattā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tathūpamāhaṃ, bhikkhave, imaṃ, puggalaṃ vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, puggalo neva gādhaṃ kattā hoti no vasitā? </span></p>
<p class="p3">And how does a person neither make a hole nor live in it? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco puggalo dhammaṃ na pariyāpuṇāti—</span></p>
<p class="p3">It’s when a person doesn’t memorize the teaching … </p>
<p class="p3"><span class="t1"> </span></p>
<p class="p3"><span class="t5">suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So ‘idaṃ dukkhan’ti yathābhūtaṃ nappajānāti … pe … ‘ayaṃ dukkhanirodhagāminī paṭipadā’ti yathābhūtaṃ nappajānāti. </span></p>
<p class="p3">Nor do they really understand: ‘This is suffering’ … </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, puggalo neva gādhaṃ kattā hoti, no vasitā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi sā, bhikkhave, mūsikā neva gādhaṃ kattā hoti, no vasitā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tathūpamāhaṃ, bhikkhave, imaṃ puggalaṃ vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Kathañca, bhikkhave, puggalo gādhaṃ kattā ca hoti vasitā ca? </span></p>
<p class="p3">And how does a person both make a hole and live in it? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco puggalo dhammaṃ pariyāpuṇāti—</span></p>
<p class="p3">It’s when a person memorizes the teaching … </p>
<p class="p3"><span class="t1"> </span></p>
<p class="p3"><span class="t5">suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So ‘idaṃ dukkhan’ti yathābhūtaṃ pajānāti … pe … ‘ayaṃ dukkhanirodhagāminī paṭipadā’ti yathābhūtaṃ pajānāti. </span></p>
<p class="p3">And they really understand: ‘This is suffering’ … </p>
<p class="p3"><span class="t1"> </span></p>
<p class="p3"><span class="t5">Evaṃ kho, bhikkhave, puggalo gādhaṃ kattā ca hoti vasitā ca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi sā, bhikkhave, mūsikā gādhaṃ kattā ca hoti vasitā ca; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tathūpamāhaṃ, bhikkhave, imaṃ puggalaṃ vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ime kho, bhikkhave, cattāro mūsikūpamā puggalā santo saṃvijjamānā lokasmin”ti. </span></p>
<p class="p3">These four people similar to mice are found in the world.” </p>
<p class="p3"><span class="t1"> </span></p>
<p class="p3"><span class="t5">Sattamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
