<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>4.234-234. Soṇakāyanasutta  - 234. About Soṇakāyana </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">4.234. 234. Soṇakāyanasutta  - 234. About Soṇakāyana </span></h3>
<p class="p3"><span class="t4">24. Kammavagga  - 24. Deeds </span></p>
<p class="p3"><span class="t1"> </span></p>
<p class="p3"><span class="t5">Atha kho sikhāmoggallāno brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then Sikhāmoggallāna the brahmin went up to the Buddha, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho sikhāmoggallāno brāhmaṇo bhagavantaṃ etadavoca: </span></p>
<p class="p3">When the greetings and polite conversation were over, Sikhāmoggallāna sat down to one side, and said to the Buddha: </p>
<p class="p3"><span class="t1"> </span></p>
<p class="p3"><span class="t5">“Purimāni, bho gotama, divasāni purimatarāni soṇakāyano māṇavo yenāhaṃ tenupasaṅkami; upasaṅkamitvā maṃ etadavoca: </span></p>
<p class="p3">“Master Gotama, a few days ago the student Soṇakāyana came to me and said: </p>
<p class="p3"><span class="t1"> </span></p>
<p class="p3"><span class="t5">‘samaṇo gotamo sabbakammānaṃ akiriyaṃ paññapeti, sabbakammānaṃ kho pana akiriyaṃ paññapento ucchedaṃ āha lokassa’—</span></p>
<p class="p3">‘The ascetic Gotama advocates not doing any deeds. So he teaches the annihilation of the world!’ </p>
<p class="p3"><span class="t1"> </span></p>
<p class="p3"><span class="t5">kammasaccāyaṃ, bho, loko kammasamārambhaṭṭhāyī”ti. </span></p>
<p class="p3">The world exists through deeds, and it remains because deeds are undertaken.” </p>
<p class="p3"><span class="t1"> </span></p>
<p class="p3"><span class="t5">“Dassanampi kho ahaṃ, brāhmaṇa, soṇakāyanassa māṇavassa nābhijānāmi; </span></p>
<p class="p3">“Brahmin, I can’t recall even seeing the student Soṇakāyana, </p>
<p class="p3"><span class="t1"> </span></p>
<p class="p3"><span class="t5">kuto panevarūpo kathāsallāpo. </span></p>
<p class="p3">so how could we possibly have had such a discussion? </p>
<p class="p3"><span class="t1"> </span></p>
<p class="p3"><span class="t5">Cattārimāni, brāhmaṇa, kammāni mayā sayaṃ abhiññā sacchikatvā paveditāni. </span></p>
<p class="p3">I declare these four kinds of deeds, having realized them with my own insight. </p>
<p class="p3"><span class="t1"> </span></p>
<p class="p3"><span class="t5">Katamāni cattāri? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Atthi, brāhmaṇa, kammaṃ kaṇhaṃ kaṇhavipākaṃ; </span></p>
<p class="p3">There are dark deeds with dark results; </p>
<p class="p3"><span class="t1"> </span></p>
<p class="p3"><span class="t5">atthi, brāhmaṇa, kammaṃ sukkaṃ sukkavipākaṃ; </span></p>
<p class="p3">bright deeds with bright results; </p>
<p class="p3"><span class="t1"> </span></p>
<p class="p3"><span class="t5">atthi, brāhmaṇa, kammaṃ kaṇhasukkaṃ kaṇhasukkavipākaṃ; </span></p>
<p class="p3">dark and bright deeds with dark and bright results; and </p>
<p class="p3"><span class="t1"> </span></p>
<p class="p3"><span class="t5">atthi, brāhmaṇa, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. </span></p>
<p class="p3">neither dark nor bright deeds with neither dark nor bright results, which lead to the ending of deeds. </p>
<p class="p3"><span class="t1"> </span></p>
<p class="p3"><span class="t5">Katamañca, brāhmaṇa, kammaṃ kaṇhaṃ kaṇhavipākaṃ? </span></p>
<p class="p3">And what are the dark deeds with dark results? </p>
<p class="p3"><span class="t1"> </span></p>
<p class="p3"><span class="t5">Idha, brāhmaṇa, ekacco sabyābajjhaṃ kāyasaṅkhāraṃ abhisaṅkharoti, sabyābajjhaṃ vacīsaṅkhāraṃ abhisaṅkharoti, sabyābajjhaṃ manosaṅkhāraṃ abhisaṅkharoti. </span></p>
<p class="p3">It’s when someone makes hurtful choices by way of body, speech, and mind. … </p>
<p class="p3"><span class="t1"> </span></p>
<p class="p3"><span class="t5">So sabyābajjhaṃ kāyasaṅkhāraṃ abhisaṅkharitvā, sabyābajjhaṃ vacīsaṅkhāraṃ abhisaṅkharitvā, sabyābajjhaṃ manosaṅkhāraṃ abhisaṅkharitvā sabyābajjhaṃ lokaṃ upapajjati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tamenaṃ sabyābajjhaṃ lokaṃ upapannaṃ samānaṃ sabyābajjhā phassā phusanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So sabyābajjhehi phassehi phuṭṭho samāno sabyābajjhaṃ vedanaṃ vediyati ekantadukkhaṃ, seyyathāpi sattā nerayikā. </span></p>
<p class="p3">Touched by hurtful contacts, they experience hurtful feelings that are exclusively painful—like the beings in hell. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, brāhmaṇa, kammaṃ kaṇhaṃ kaṇhavipākaṃ. </span></p>
<p class="p3">These are called dark deeds with dark results. </p>
<p class="p3"><span class="t1"> </span></p>
<p class="p3"><span class="t5">Katamañca, brāhmaṇa, kammaṃ sukkaṃ sukkavipākaṃ? </span></p>
<p class="p3">And what are bright deeds with bright results? </p>
<p class="p3"><span class="t1"> </span></p>
<p class="p3"><span class="t5">Idha, brāhmaṇa, ekacco abyābajjhaṃ kāyasaṅkhāraṃ abhisaṅkharoti, abyābajjhaṃ vacīsaṅkhāraṃ abhisaṅkharoti, abyābajjhaṃ manosaṅkhāraṃ abhisaṅkharoti. </span></p>
<p class="p3">It’s when someone makes pleasing choices by way of body, speech, and mind. … </p>
<p class="p3"><span class="t1"> </span></p>
<p class="p3"><span class="t5">So abyābajjhaṃ kāyasaṅkhāraṃ abhisaṅkharitvā, abyābajjhaṃ vacīsaṅkhāraṃ abhisaṅkharitvā, abyābajjhaṃ manosaṅkhāraṃ abhisaṅkharitvā abyābajjhaṃ lokaṃ upapajjati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tamenaṃ abyābajjhaṃ lokaṃ upapannaṃ samānaṃ abyābajjhā phassā phusanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So abyābajjhehi phassehi phuṭṭho samāno abyābajjhaṃ vedanaṃ vediyati ekantasukhaṃ, seyyathāpi devā subhakiṇhā. </span></p>
<p class="p3">Touched by pleasing contacts, they experience pleasing feelings that are exclusively happy—like the gods replete with glory. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, brāhmaṇa, kammaṃ sukkaṃ sukkavipākaṃ. </span></p>
<p class="p3">These are called bright deeds with bright results. </p>
<p class="p3"><span class="t1"> </span></p>
<p class="p3"><span class="t5">Katamañca, brāhmaṇa, kammaṃ kaṇhasukkaṃ kaṇhasukkavipākaṃ? </span></p>
<p class="p3">And what are dark and bright deeds with dark and bright results? </p>
<p class="p3"><span class="t1"> </span></p>
<p class="p3"><span class="t5">Idha, brāhmaṇa, ekacco sabyābajjhampi abyābajjhampi kāyasaṅkhāraṃ abhisaṅkharoti, sabyābajjhampi abyābajjhampi vacīsaṅkhāraṃ abhisaṅkharoti, sabyābajjhampi abyābajjhampi manosaṅkhāraṃ abhisaṅkharoti. </span></p>
<p class="p3">It’s when someone makes both hurtful and pleasing choices by way of body, speech, and mind. … </p>
<p class="p3"><span class="t1"> </span></p>
<p class="p3"><span class="t5">So sabyābajjhampi abyābajjhampi kāyasaṅkhāraṃ abhisaṅkharitvā, sabyābajjhampi abyābajjhampi vacīsaṅkhāraṃ abhisaṅkharitvā, sabyābajjhampi abyābajjhampi manosaṅkhāraṃ abhisaṅkharitvā sabyābajjhampi abyābajjhampi lokaṃ upapajjati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tamenaṃ sabyābajjhampi abyābajjhampi lokaṃ upapannaṃ samānaṃ sabyābajjhāpi abyābajjhāpi phassā phusanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṃ vediyati vokiṇṇasukhadukkhaṃ, seyyathāpi manussā ekacce ca devā ekacce ca vinipātikā. </span></p>
<p class="p3">Touched by both hurtful and pleasing contacts, they experience both hurtful and pleasing feelings that are a mixture of pleasure and pain—like humans, some gods, and some beings in the underworld. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, brāhmaṇa, kammaṃ kaṇhasukkaṃ kaṇhasukkavipākaṃ. </span></p>
<p class="p3">These are called dark and bright deeds with dark and bright results. </p>
<p class="p3"><span class="t1"> </span></p>
<p class="p3"><span class="t5">Katamañca, brāhmaṇa, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati? </span></p>
<p class="p3">And what are neither dark nor bright deeds with neither dark nor bright results, which lead to the ending of deeds? </p>
<p class="p3"><span class="t1"> </span></p>
<p class="p3"><span class="t5">Tatra, brāhmaṇa, yamidaṃ kammaṃ kaṇhaṃ kaṇhavipākaṃ tassa pahānāya yā cetanā, yamidaṃ kammaṃ sukkaṃ sukkavipākaṃ tassa pahānāya yā cetanā, yamidaṃ kammaṃ kaṇhasukkaṃ kaṇhasukkavipākaṃ tassa pahānāya yā cetanā—</span></p>
<p class="p3">It’s the intention to give up dark deeds with dark results, bright deeds with bright results, and both dark and bright deeds with both dark and bright results. </p>
<p class="p3"><span class="t1"> </span></p>
<p class="p3"><span class="t5">idaṃ vuccati, brāhmaṇa, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. </span></p>
<p class="p3">These are called neither dark nor bright deeds with neither dark nor bright results, which lead to the ending of deeds. </p>
<p class="p3"><span class="t1"> </span></p>
<p class="p3"><span class="t5">Imāni kho, brāhmaṇa, cattāri kammāni mayā sayaṃ abhiññā sacchikatvā paveditānī”ti. </span></p>
<p class="p3">These are the four kinds of deeds that I declare, having realized them with my own insight.” </p>
<p class="p3"><span class="t1"> </span></p>
<p class="p3"><span class="t5">Tatiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
