<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>8.019-19. Pahārādasutta  - 19. With Pahārāda </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">8.019. 19. Pahārādasutta  - 19. With Pahārāda </span></h3>
<p class="p3"><span class="t4">2. Mahāvagga  - 2. The Great Chapter </span></p>
<p class="p3"><span class="t1"> </span></p>
<p class="p3"><span class="t5">Ekaṃ samayaṃ bhagavā verañjāyaṃ viharati naḷerupucimandamūle. </span></p>
<p class="p3">At one time the Buddha was staying in Verañja at the root of a neem tree dedicated to Naḷeru. </p>
<p class="p3"><span class="t1"> </span></p>
<p class="p3"><span class="t5">Atha kho pahārādo asurindo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitaṃ kho pahārādaṃ asurindaṃ bhagavā etadavoca: </span></p>
<p class="p3">Then Pahārāda, lord of demons, went up to the Buddha, bowed, and stood to one side. The Buddha said to him, </p>
<p class="p3"><span class="t1"> </span></p>
<p class="p3"><span class="t5">“Api pana, pahārāda, asurā mahāsamudde abhiramantī”ti? </span></p>
<p class="p3">“Well, Pahārāda, do the demons love the ocean?” </p>
<p class="p3"><span class="t1"> </span></p>
<p class="p3"><span class="t5">“Abhiramanti, bhante, asurā mahāsamudde”ti. </span></p>
<p class="p3">“Sir, they do indeed.” </p>
<p class="p3"><span class="t1"> </span></p>
<p class="p3"><span class="t5">“Kati pana, pahārāda, mahāsamudde acchariyā abbhutā dhammā, ye disvā disvā asurā mahāsamudde abhiramantī”ti? </span></p>
<p class="p3">“But seeing what incredible and amazing things do the demons love the ocean?” </p>
<p class="p3"><span class="t1"> </span></p>
<p class="p3"><span class="t5">“Aṭṭha, bhante, mahāsamudde acchariyā abbhutā dhammā, ye disvā disvā asurā mahāsamudde abhiramanti. </span></p>
<p class="p3">“Sir, seeing eight incredible and amazing things the demons love the ocean. </p>
<p class="p3"><span class="t1"> </span></p>
<p class="p3"><span class="t5">Katame aṭṭha? </span></p>
<p class="p3">What eight? </p>
<p class="p3"><span class="t1"> </span></p>
<p class="p3"><span class="t5">Mahāsamuddo, bhante, anupubbaninno anupubbapoṇo anupubbapabbhāro, na āyatakeneva papāto. </span></p>
<p class="p3">The ocean gradually slants, slopes, and inclines, with no abrupt precipice. </p>
<p class="p3"><span class="t1"> </span></p>
<p class="p3"><span class="t5">Yampi, bhante, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, bhante, mahāsamudde paṭhamo acchariyo abbhuto dhammo, yaṃ disvā disvā asurā mahāsamudde abhiramanti. (1) </span></p>
<p class="p3">This is the first thing the demons love about the ocean. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhante, mahāsamuddo ṭhitadhammo velaṃ nātivattati. </span></p>
<p class="p3">Furthermore, the ocean is consistent and doesn’t overflow its boundaries. </p>
<p class="p3"><span class="t1"> </span></p>
<p class="p3"><span class="t5">Yampi, bhante, mahāsamuddo ṭhitadhammo velaṃ nātivattati; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, bhante, mahāsamudde dutiyo acchariyo abbhuto dhammo yaṃ disvā disvā asurā mahāsamudde abhiramanti. (2) </span></p>
<p class="p3">This is the second thing the demons love about the ocean. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhante, mahāsamuddo na matena kuṇapena saṃvasati. </span></p>
<p class="p3">Furthermore, the ocean doesn’t accommodate a corpse, </p>
<p class="p3"><span class="t1"> </span></p>
<p class="p3"><span class="t5">Yaṃ hoti mahāsamudde mataṃ kuṇapaṃ, taṃ khippameva tīraṃ vāheti, thalaṃ ussāreti. </span></p>
<p class="p3">but quickly carries it to the shore and strands it on the beach. </p>
<p class="p3"><span class="t1"> </span></p>
<p class="p3"><span class="t5">Yampi, bhante, mahāsamuddo na matena kuṇapena saṃvasati, yaṃ hoti mahāsamudde mataṃ kuṇapaṃ, taṃ khippameva tīraṃ vāheti, thalaṃ ussāreti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, bhante, mahāsamudde tatiyo acchariyo abbhuto dhammo, yaṃ disvā disvā asurā mahāsamudde abhiramanti. (3) </span></p>
<p class="p3">This is the third thing the demons love about the ocean. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhante, yā kāci mahānadiyo, seyyathidaṃ—</span></p>
<p class="p3">Furthermore, when they reach the ocean, all the great rivers—that is, </p>
<p class="p3"><span class="t1"> </span></p>
<p class="p3"><span class="t5">gaṅgā yamunā aciravatī sarabhū mahī, tā mahāsamuddaṃ patvā jahanti purimāni nāmagottāni, ‘mahāsamuddo’ tveva saṅkhaṃ gacchanti. </span></p>
<p class="p3">the Ganges, Yamunā, Aciravatī, Sarabhū, and Mahī—lose their names and clans and are simply considered ‘the ocean’. </p>
<p class="p3"><span class="t1"> </span></p>
<p class="p3"><span class="t5">Yampi, bhante, yā kāci mahānadiyo, seyyathidaṃ—gaṅgā yamunā aciravatī sarabhū mahī, tā mahāsamuddaṃ patvā jahanti purimāni nāmagottāni, ‘mahāsamuddo’ tveva saṅkhaṃ gacchanti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, bhante, mahāsamudde catuttho acchariyo abbhuto dhammo, yaṃ disvā disvā asurā mahāsamudde abhiramanti. (4) </span></p>
<p class="p3">This is the fourth thing the demons love about the ocean. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhante, yā ca loke savantiyo mahāsamuddaṃ appenti yā ca antalikkhā dhārā papatanti, na tena mahāsamuddassa ūnattaṃ vā pūrattaṃ vā paññāyati. </span></p>
<p class="p3">Furthermore, for all the world’s streams that reach it, and the rain that falls from the sky, the ocean never empties or fills up. </p>
<p class="p3"><span class="t1"> </span></p>
<p class="p3"><span class="t5">Yampi, bhante, yā ca loke savantiyo mahāsamuddaṃ appenti yā ca antalikkhā dhārā papatanti, na tena mahāsamuddassa ūnattaṃ vā pūrattaṃ vā paññāyati; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, bhante, mahāsamudde pañcamo acchariyo abbhuto dhammo, yaṃ disvā disvā asurā mahāsamudde abhiramanti. (5) </span></p>
<p class="p3">This is the fifth thing the demons love about the ocean. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhante, mahāsamuddo ekaraso loṇaraso. </span></p>
<p class="p3">Furthermore, the ocean has just one taste, the taste of salt. </p>
<p class="p3"><span class="t1"> </span></p>
<p class="p3"><span class="t5">Yampi, bhante, mahāsamuddo ekaraso loṇaraso; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, bhante, mahāsamudde chaṭṭho acchariyo abbhuto dhammo, yaṃ disvā disvā asurā mahāsamudde abhiramanti. (6) </span></p>
<p class="p3">This is the sixth thing the demons love about the ocean. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhante, mahāsamuddo bahuratano anekaratano. Tatrimāni ratanāni, seyyathidaṃ—muttā maṇi veḷuriyo saṅkho silā pavāḷaṃ rajataṃ jātarūpaṃ lohitako masāragallaṃ. </span></p>
<p class="p3">Furthermore, the ocean is full of many kinds of treasures, such as pearls, gems, beryl, conch, quartz, coral, silver, gold, rubies, and emeralds. </p>
<p class="p3"><span class="t1"> </span></p>
<p class="p3"><span class="t5">Yampi, bhante, mahāsamuddo bahuratano anekaratano; tatrimāni ratanāni, seyyathidaṃ—muttā maṇi veḷuriyo saṅkho silā pavāḷaṃ rajataṃ jātarūpaṃ lohitako masāragallaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, bhante, mahāsamudde sattamo acchariyo abbhuto dhammo, yaṃ disvā disvā asurā mahāsamudde abhiramanti. (7) </span></p>
<p class="p3">This is the seventh thing the demons love about the ocean. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhante, mahāsamuddo mahataṃ bhūtānaṃ āvāso. Tatrime bhūtā—timi timiṅgalo timirapiṅgalo asurā nāgā gandhabbā. Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā. </span></p>
<p class="p3">Furthermore, many great beings live in the ocean, such as leviathans, leviathan-gulpers, leviathan-gulper-gulpers, demons, dragons, and fairies. In the ocean there are life-forms a hundred leagues long, or even two hundred, three hundred, four hundred, or five hundred leagues long. </p>
<p class="p3"><span class="t1"> </span></p>
<p class="p3"><span class="t5">Yampi, bhante, mahāsamuddo mahataṃ bhūtānaṃ āvāso; tatrime bhūtā—timi timiṅgalo timirapiṅgalo asurā nāgā gandhabbā; santi mahāsamudde yojanasatikāpi attabhāvā … pe … tiyojana … catuyojana … pañcayojanasatikāpi attabhāvā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, bhante, mahāsamudde aṭṭhamo acchariyo abbhuto dhammo, yaṃ disvā disvā asurā mahāsamudde abhiramanti. </span></p>
<p class="p3">This is the eighth thing the demons love about the ocean. </p>
<p class="p3"><span class="t1"> </span></p>
<p class="p3"><span class="t5">Ime kho, bhante, mahāsamudde aṭṭha acchariyā abbhutā dhammā, ye disvā disvā asurā mahāsamudde abhiramantīti. (8) </span></p>
<p class="p3">Seeing these eight incredible and amazing things the demons love the ocean. </p>
<p class="p3"><span class="t1"> </span></p>
<p class="p3"><span class="t5">Api pana, bhante, bhikkhū imasmiṃ dhammavinaye abhiramantī”ti? </span></p>
<p class="p3">Well, sir, do the mendicants love this teaching and training?” </p>
<p class="p3"><span class="t1"> </span></p>
<p class="p3"><span class="t5">“Abhiramanti, pahārāda, bhikkhū imasmiṃ dhammavinaye”ti. </span></p>
<p class="p3">“They do indeed, Pahārāda.” </p>
<p class="p3"><span class="t1"> </span></p>
<p class="p3"><span class="t5">“Kati pana, bhante, imasmiṃ dhammavinaye acchariyā abbhutā dhammā, ye disvā disvā bhikkhū imasmiṃ dhammavinaye abhiramantī”ti? </span></p>
<p class="p3">“But seeing how many incredible and amazing things do the mendicants love this teaching and training?” </p>
<p class="p3"><span class="t1"> </span></p>
<p class="p3"><span class="t5">“Aṭṭha, pahārāda, imasmiṃ dhammavinaye acchariyā abbhutā dhammā, ye disvā disvā bhikkhū imasmiṃ dhammavinaye abhiramanti. </span></p>
<p class="p3">“Seeing eight incredible and amazing things, Pahārāda, the mendicants love this teaching and training. </p>
<p class="p3"><span class="t1"> </span></p>
<p class="p3"><span class="t5">Katame aṭṭha? </span></p>
<p class="p3">What eight? </p>
<p class="p3"><span class="t1"> </span></p>
<p class="p3"><span class="t5">Seyyathāpi, pahārāda, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span></p>
<p class="p3">The ocean gradually slants, slopes, and inclines, with no abrupt precipice. </p>
<p class="p3"><span class="t1"> </span></p>
<p class="p3"><span class="t5">evamevaṃ kho, pahārāda, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. </span></p>
<p class="p3">In the same way in this teaching and training the penetration to enlightenment comes from gradual training, progress, and practice, not abruptly. </p>
<p class="p3"><span class="t1"> </span></p>
<p class="p3"><span class="t5">Yampi, pahārāda, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, pahārāda, imasmiṃ dhammavinaye paṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (1) </span></p>
<p class="p3">This is the first thing the mendicants love about this teaching and training. </p>
<p class="p3"><span class="t1"> </span></p>
<p class="p3"><span class="t5">Seyyathāpi, pahārāda, mahāsamuddo ṭhitadhammo velaṃ nātivattati; </span></p>
<p class="p3">The ocean is consistent and doesn’t overflow its boundaries. </p>
<p class="p3"><span class="t1"> </span></p>
<p class="p3"><span class="t5">evamevaṃ kho, pahārāda, yaṃ mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamanti. </span></p>
<p class="p3">In the same way, when a training rule is laid down for my disciples they wouldn’t break it even for the sake of their own life. </p>
<p class="p3"><span class="t1"> </span></p>
<p class="p3"><span class="t5">Yampi, pahārāda, mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamanti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, pahārāda, imasmiṃ dhammavinaye dutiyo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (2) </span></p>
<p class="p3">This is the second thing the mendicants love about this teaching and training. </p>
<p class="p3"><span class="t1"> </span></p>
<p class="p3"><span class="t5">Seyyathāpi, pahārāda, mahāsamuddo na matena kuṇapena saṃvasati. Yaṃ hoti mahāsamudde mataṃ kuṇapaṃ, taṃ khippameva tīraṃ vāheti thalaṃ ussāreti; </span></p>
<p class="p3">The ocean doesn’t accommodate a corpse, but quickly carries it to the shore and strands it on the beach. </p>
<p class="p3"><span class="t1"> </span></p>
<p class="p3"><span class="t5">evamevaṃ kho, pahārāda, yo so puggalo dussīlo pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṃvasati; khippameva naṃ sannipatitvā ukkhipati. Kiñcāpi so hoti majjhe bhikkhusaṅghassa sannisinno, atha kho so ārakāva saṅghamhā saṅgho ca tena. </span></p>
<p class="p3">In the same way, the Saṅgha doesn’t accommodate a person who is unethical, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, corrupt, and depraved. But they quickly gather and expel them. Even if such a person is sitting in the middle of the Saṅgha, they’re far from the Saṅgha, and the Saṅgha is far from them. </p>
<p class="p3"><span class="t1"> </span></p>
<p class="p3"><span class="t5">Yampi, pahārāda, yo so puggalo dussīlo pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṃvasati; khippameva naṃ sannipatitvā ukkhipati; kiñcāpi so hoti majjhe bhikkhusaṅghassa sannisinno, atha kho so ārakāva saṅghamhā saṅgho ca tena; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, pahārāda, imasmiṃ dhammavinaye tatiyo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (3) </span></p>
<p class="p3">This is the third thing the mendicants love about this teaching and training. </p>
<p class="p3"><span class="t1"> </span></p>
<p class="p3"><span class="t5">Seyyathāpi, pahārāda, yā kāci mahānadiyo, seyyathidaṃ—gaṅgā yamunā aciravatī sarabhū mahī, tā mahāsamuddaṃ patvā jahanti purimāni nāmagottāni, ‘mahāsamuddo’ tveva saṅkhaṃ gacchanti; </span></p>
<p class="p3">When they reach the ocean, all the great rivers—that is, the Ganges, Yamunā, Aciravatī, Sarabhū, and Mahī—lose their names and clans and are simply considered ‘the ocean’. </p>
<p class="p3"><span class="t1"> </span></p>
<p class="p3"><span class="t5">evamevaṃ kho, pahārāda, cattārome vaṇṇā—khattiyā, brāhmaṇā, vessā, suddā, te tathāgatappavedite dhammavinaye agārasmā anagāriyaṃ pabbajitvā jahanti purimāni nāmagottāni, ‘samaṇā sakyaputtiyā’ tveva saṅkhaṃ gacchanti. </span></p>
<p class="p3">In the same way, when they go forth from the lay life to homelessness, all four castes—aristocrats, brahmins, merchants, and workers—lose their former names and clans and are simply considered ‘Sakyan ascetics’. </p>
<p class="p3"><span class="t1"> </span></p>
<p class="p3"><span class="t5">Yampi, pahārāda, cattārome vaṇṇā—khattiyā, brāhmaṇā, vessā, suddā, te tathāgatappavedite dhammavinaye agārasmā anagāriyaṃ pabbajitvā jahanti purimāni nāmagottāni, ‘samaṇā sakyaputtiyā’ tveva saṅkhaṃ gacchanti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, pahārāda, imasmiṃ dhammavinaye catuttho acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (4) </span></p>
<p class="p3">This is the fourth thing the mendicants love about this teaching and training. </p>
<p class="p3"><span class="t1"> </span></p>
<p class="p3"><span class="t5">Seyyathāpi, pahārāda, yā ca loke savantiyo mahāsamuddaṃ appenti yā ca antalikkhā dhārā papatanti, na tena mahāsamuddassa ūnattaṃ vā pūrattaṃ vā paññāyati; </span></p>
<p class="p3">For all the world’s streams that reach it, and the rain that falls from the sky, the ocean never empties or fills up. </p>
<p class="p3"><span class="t1"> </span></p>
<p class="p3"><span class="t5">evamevaṃ kho, pahārāda, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṃ vā pūrattaṃ vā paññāyati. </span></p>
<p class="p3">In the same way, though several mendicants become fully extinguished through the natural principle of extinguishment, without anything left over, the natural principle of extinguishment never empties or fills up. </p>
<p class="p3"><span class="t1"> </span></p>
<p class="p3"><span class="t5">Yampi, pahārāda, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṃ vā pūrattaṃ vā paññāyati; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, pahārāda, imasmiṃ dhammavinaye pañcamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (5) </span></p>
<p class="p3">This is the fifth thing the mendicants love about this teaching and training. </p>
<p class="p3"><span class="t1"> </span></p>
<p class="p3"><span class="t5">Seyyathāpi, pahārāda, mahāsamuddo ekaraso loṇaraso; </span></p>
<p class="p3">The ocean has just one taste, the taste of salt. </p>
<p class="p3"><span class="t1"> </span></p>
<p class="p3"><span class="t5">evamevaṃ kho, pahārāda, ayaṃ dhammavinayo ekaraso, vimuttiraso. </span></p>
<p class="p3">In the same way, this teaching and training has one taste, the taste of freedom. </p>
<p class="p3"><span class="t1"> </span></p>
<p class="p3"><span class="t5">Yampi, pahārāda, ayaṃ dhammavinayo ekaraso, vimuttiraso; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, pahārāda, imasmiṃ dhammavinaye chaṭṭho acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (6) </span></p>
<p class="p3">This is the sixth thing the mendicants love about this teaching and training. </p>
<p class="p3"><span class="t1"> </span></p>
<p class="p3"><span class="t5">Seyyathāpi, pahārāda, mahāsamuddo bahuratano anekaratano; tatrimāni ratanāni, seyyathidaṃ—muttā maṇi veḷuriyo saṅkho silā pavāḷaṃ rajataṃ jātarūpaṃ lohitako masāragallaṃ; </span></p>
<p class="p3">The ocean is full of many kinds of treasures, such as pearls, gems, beryl, conch, quartz, coral, silver, gold, rubies, and emeralds. </p>
<p class="p3"><span class="t1"> </span></p>
<p class="p3"><span class="t5">evamevaṃ kho, pahārāda, ayaṃ dhammavinayo bahuratano anekaratano. Tatrimāni ratanāni, seyyathidaṃ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. </span></p>
<p class="p3">In the same way, this teaching and training is full of many kinds of treasures, such as the four kinds of mindfulness meditation, the four right efforts, the four bases of psychic power, the five faculties, the five powers, the seven awakening factors, and the noble eightfold path. </p>
<p class="p3"><span class="t1"> </span></p>
<p class="p3"><span class="t5">Yampi, pahārāda, ayaṃ dhammavinayo bahuratano anekaratano; tatrimāni ratanāni, seyyathidaṃ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, pahārāda, imasmiṃ dhammavinaye sattamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (7) </span></p>
<p class="p3">This is the seventh thing the mendicants love about this teaching and training. </p>
<p class="p3"><span class="t1"> </span></p>
<p class="p3"><span class="t5">Seyyathāpi, pahārāda, mahāsamuddo mahataṃ bhūtānaṃ āvāso; tatrime bhūtā—timi timiṅgalo timirapiṅgalo asurā nāgā gandhabbā; santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā; </span></p>
<p class="p3">Many great beings live in the ocean, such as leviathans, leviathan-gulpers, leviathan-gulper-gulpers, demons, dragons, and fairies. In the ocean there are life-forms a hundred leagues long, or even two hundred, three hundred, four hundred, or five hundred leagues long. </p>
<p class="p3"><span class="t1"> </span></p>
<p class="p3"><span class="t5">evamevaṃ kho, pahārāda, ayaṃ dhammavinayo mahataṃ bhūtānaṃ āvāso; tatrime bhūtā—sotāpanno sotāpattiphalasacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno. </span></p>
<p class="p3">In the same way, great beings live in this teaching and training, and these are those beings. The stream-enterer and the one practicing to realize the fruit of stream-entry. The once-returner and the one practicing to realize the fruit of once-return. The non-returner and the one practicing to realize the fruit of non-return. The perfected one, and the one practicing for perfection. </p>
<p class="p3"><span class="t1"> </span></p>
<p class="p3"><span class="t5">Yampi, pahārāda, ayaṃ dhammavinayo mahataṃ bhūtānaṃ āvāso; tatrime bhūtā—sotāpanno sotāpattiphalasacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ayaṃ, pahārāda, imasmiṃ dhammavinaye aṭṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (8) </span></p>
<p class="p3">This is the eighth thing the mendicants love about this teaching and training. </p>
<p class="p3"><span class="t1"> </span></p>
<p class="p3"><span class="t5">Ime kho, pahārāda, imasmiṃ dhammavinaye aṭṭha acchariyā abbhutā dhammā, ye disvā disvā bhikkhū imasmiṃ dhammavinaye abhiramantī”ti. </span></p>
<p class="p3">Seeing these eight incredible and amazing things, Pahārāda, the mendicants love this teaching and training.” </p>
<p class="p3"><span class="t1"> </span></p>
<p class="p3"><span class="t5">Navamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
