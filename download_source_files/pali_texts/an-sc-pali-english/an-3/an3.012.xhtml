<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>3.012-12. Sāraṇīyasutta  - 12. Commemoration </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">3.012. 12. Sāraṇīyasutta  - 12. Commemoration </span></h3>
<p class="p3"><span class="t4">2. Rathakāravagga  - 2. The Chariot-maker </span></p>
<p class="p3"><span class="t1"> </span></p>
<p class="p3"><span class="t5">“Tīṇimāni, bhikkhave, rañño khattiyassa muddhāvasittassa yāvajīvaṃ sāraṇīyāni bhavanti. </span></p>
<p class="p3">“An anointed king should commemorate three places as long as he lives. </p>
<p class="p3"><span class="t1"> </span></p>
<p class="p3"><span class="t5">Katamāni tīṇi? </span></p>
<p class="p3">What three? </p>
<p class="p3"><span class="t1"> </span></p>
<p class="p3"><span class="t5">Yasmiṃ, bhikkhave, padese rājā khattiyo muddhāvasitto jāto hoti. </span></p>
<p class="p3">The place he was born. </p>
<p class="p3"><span class="t1"> </span></p>
<p class="p3"><span class="t5">Idaṃ, bhikkhave, paṭhamaṃ rañño khattiyassa muddhāvasittassa yāvajīvaṃ sāraṇīyaṃ hoti. </span></p>
<p class="p3">This is the first place. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, yasmiṃ padese rājā khattiyo muddhāvasitto hoti. </span></p>
<p class="p3">The place he was anointed as king. </p>
<p class="p3"><span class="t1"> </span></p>
<p class="p3"><span class="t5">Idaṃ, bhikkhave, dutiyaṃ rañño khattiyassa muddhāvasittassa yāvajīvaṃ sāraṇīyaṃ hoti. </span></p>
<p class="p3">This is the second place. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, yasmiṃ padese rājā khattiyo muddhāvasitto saṅgāmaṃ abhivijinitvā vijitasaṅgāmo tameva saṅgāmasīsaṃ ajjhāvasati. </span></p>
<p class="p3">The place where he won victory in battle, establishing himself as foremost in battle. </p>
<p class="p3"><span class="t1"> </span></p>
<p class="p3"><span class="t5">Idaṃ, bhikkhave, tatiyaṃ rañño khattiyassa muddhāvasittassa yāvajīvaṃ sāraṇīyaṃ hoti. </span></p>
<p class="p3">This is the third place. </p>
<p class="p3"><span class="t1"> </span></p>
<p class="p3"><span class="t5">Imāni kho, bhikkhave, tīṇi rañño khattiyassa muddhāvasittassa yāvajīvaṃ sāraṇīyāni bhavanti. </span></p>
<p class="p3">These are the three places an anointed king should commemorate as long as he lives. </p>
<p class="p3"><span class="t1"> </span></p>
<p class="p3"><span class="t5">Evamevaṃ kho, bhikkhave, tīṇimāni bhikkhussa yāvajīvaṃ sāraṇīyāni bhavanti. </span></p>
<p class="p3">In the same way, a mendicant should commemorate three places as long as they live. </p>
<p class="p3"><span class="t1"> </span></p>
<p class="p3"><span class="t5">Katamāni tīṇi? </span></p>
<p class="p3">What three? </p>
<p class="p3"><span class="t1"> </span></p>
<p class="p3"><span class="t5">Yasmiṃ, bhikkhave, padese bhikkhu kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajito hoti. </span></p>
<p class="p3">The place where the mendicant shaved off their hair and beard, dressed in ocher robes, and went forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Idaṃ, bhikkhave, paṭhamaṃ bhikkhussa yāvajīvaṃ sāraṇīyaṃ hoti. </span></p>
<p class="p3">This is the first place. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, yasmiṃ padese bhikkhu ‘idaṃ dukkhan’ti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti yathābhūtaṃ pajānāti, ‘ayaṃ dukkhanirodhagāminī paṭipadā’ti yathābhūtaṃ pajānāti. </span></p>
<p class="p3">The place where the mendicant truly understands: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </p>
<p class="p3"><span class="t1"> </span></p>
<p class="p3"><span class="t5">Idaṃ, bhikkhave, dutiyaṃ bhikkhussa yāvajīvaṃ sāraṇīyaṃ hoti. </span></p>
<p class="p3">This is the second place. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, bhikkhave, yasmiṃ padese bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. </span></p>
<p class="p3">The place where the mendicant realizes the undefiled freedom of heart and freedom by wisdom in this very life. And they live having realized it with their own insight due to the ending of defilements. </p>
<p class="p3"><span class="t1"> </span></p>
<p class="p3"><span class="t5">Idaṃ, bhikkhave, tatiyaṃ bhikkhussa yāvajīvaṃ sāraṇīyaṃ hoti. </span></p>
<p class="p3">This is the third place. </p>
<p class="p3"><span class="t1"> </span></p>
<p class="p3"><span class="t5">Imāni kho, bhikkhave, tīṇi bhikkhussa yāvajīvaṃ sāraṇīyāni bhavantī”ti. </span></p>
<p class="p3">These are the three places a mendicant should commemorate as long as they live.” </p>
<p class="p3"><span class="t1"> </span></p>
<p class="p3"><span class="t5">Dutiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
