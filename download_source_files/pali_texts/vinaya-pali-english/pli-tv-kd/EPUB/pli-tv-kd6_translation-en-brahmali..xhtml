<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Bhesajjakkhandhaka - The chapter on medicines </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">pli-tv-kd6_root-pli-ms.j. Bhesajjakkhandhaka - The chapter on medicines </span></h3>
<p class="p3"><span class="t4"/></p>
<p class="p3"><span class="t1"> </span></p>
<p class="p3"><span class="t5">1. Pañcabhesajjakathā</span></p>
<p class="p3">1. Discussion of the five tonics </p>
<p class="p3"><span class="t1"> </span></p>
<p class="p3"><span class="t5">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span></p>
<p class="p3">At one time the Buddha was staying at Sāvatthī in the Jeta Grove, Anāthapiṇḍika’s Monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhūnaṁ sāradikena ābādhena phuṭṭhānaṁ yāgupi pītā uggacchati, bhattampi bhuttaṁ uggacchati.</span></p>
<p class="p3">At that time the monks were afflicted with autumn illness, and they could not keep down either rice porridge or other food. </p>
<p class="p3"><span class="t1"> </span></p>
<p class="p3"><span class="t5">Te tena kisā honti, lūkhā, dubbaṇṇā, uppaṇḍuppaṇḍukajātā, dhamanisanthatagattā.</span></p>
<p class="p3">Because of that they became thin, haggard, and pale, with veins protruding all over their body. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā te bhikkhū kise lūkhe dubbaṇṇe uppaṇḍuppaṇḍukajāte dhamanisanthatagatte, disvāna āyasmantaṁ ānandaṁ āmantesi—</span></p>
<p class="p3">The Buddha saw them and asked Venerable Ānanda </p>
<p class="p3"><span class="t1"> </span></p>
<p class="p3"><span class="t5">“kiṁ nu kho, ānanda, etarahi bhikkhū kisā, lūkhā, dubbaṇṇā, uppaṇḍuppaṇḍukajātā, dhamanisanthatagattā”ti?</span></p>
<p class="p3">why they were looking so sickly. </p>
<p class="p3"><span class="t1"> </span></p>
<p class="p3"><span class="t5">“Etarahi, bhante, bhikkhūnaṁ sāradikena ābādhena phuṭṭhānaṁ yāgupi pītā uggacchati, bhattampi bhuttaṁ uggacchati.</span></p>
<p class="p3">And Ānanda told him. </p>
<p class="p3"><span class="t1"> </span></p>
<p class="p3"><span class="t5">Te tena kisā honti, lūkhā, dubbaṇṇā, uppaṇḍuppaṇḍukajātā, dhamanisanthatagattā”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho bhagavato rahogatassa paṭisallīnassa evaṁ cetaso parivitakko udapādi—</span></p>
<p class="p3">When the Buddha was in seclusion, he considered this and thought, </p>
<p class="p3"><span class="t1"> </span></p>
<p class="p3"><span class="t5">“etarahi kho bhikkhūnaṁ sāradikena ābādhena phuṭṭhānaṁ yāgupi pītā uggacchati, bhattampi bhuttaṁ uggacchati.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Te tena kisā honti, lūkhā, dubbaṇṇā, uppaṇḍuppaṇḍukajātā, dhamanisanthatagattā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Kiṁ nu kho ahaṁ bhikkhūnaṁ bhesajjaṁ anujāneyyaṁ, yaṁ bhesajjañceva assa bhesajjasammatañca lokassa, āhāratthañca phareyya, na ca oḷāriko āhāro paññāyeyyā”ti?</span></p>
<p class="p3">“What tonics might I allow the monks that are generally regarded as tonics, would serve the purpose of nourishment, but aren’t considered as substantial food?” </p>
<p class="p3"><span class="t1"> </span></p>
<p class="p3"><span class="t5">Atha kho bhagavato etadahosi—</span></p>
<p class="p3">It then occurred to him, </p>
<p class="p3"><span class="t1"> </span></p>
<p class="p3"><span class="t5">“imāni kho pañca bhesajjāni, seyyathidaṁ—</span></p>
<p class="p3">“There are these five tonics—</p>
<p class="p3"><span class="t1"> </span></p>
<p class="p3"><span class="t5">sappi, navanītaṁ, telaṁ, madhu, phāṇitaṁ;</span></p>
<p class="p3">ghee, butter, oil, honey, and syrup—</p>
<p class="p3"><span class="t1"> </span></p>
<p class="p3"><span class="t5">bhesajjāni ceva bhesajjasammatāni ca lokassa, āhāratthañca pharanti, na ca oḷāriko āhāro paññāyati.</span></p>
<p class="p3">that are generally regarded as tonics, serve the purpose of nourishment, but are not considered as substantial food. </p>
<p class="p3"><span class="t1"> </span></p>
<p class="p3"><span class="t5">Yannūnāhaṁ bhikkhūnaṁ imāni pañca bhesajjāni anujāneyyaṁ, kāle paṭiggahetvā kāle paribhuñjitun”ti.</span></p>
<p class="p3">Why don’t I allow them these five tonics, to be received and consumed before midday?” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sāyanhasamayaṁ paṭisallānā vuṭṭhito etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">In the evening, when the Buddha had come out from seclusion, he gave a teaching and then told the monks what he had thought, adding: </p>
<p class="p3"><span class="t1"> </span></p>
<p class="p3"><span class="t5">“idha mayhaṁ, bhikkhave, rahogatassa paṭisallīnassa evaṁ cetaso parivitakko udapādi—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘etarahi kho bhikkhūnaṁ sāradikena ābādhena phuṭṭhānaṁ yāgupi pītā uggacchati, bhattampi bhuttaṁ uggacchati.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Te tena kisā honti, lūkhā, dubbaṇṇā, uppaṇḍuppaṇḍukajātā, dhamanisanthatagattā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Kiṁ nu kho ahaṁ bhikkhūnaṁ bhesajjaṁ anujāneyyaṁ, yaṁ bhesajjañceva assa bhesajjasammatañca lokassa, āhāratthañca phareyya, na ca oḷāriko āhāro paññāyeyyā’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Tassa mayhaṁ, bhikkhave, etadahosi—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘imāni kho pañca bhesajjāni, seyyathidaṁ—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">sappi, navanītaṁ, telaṁ, madhu, phāṇitaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">bhesajjāni ceva bhesajjasammatāni ca lokassa, āhāratthañca pharanti, na ca oḷāriko āhāro paññāyati.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yannūnāhaṁ bhikkhūnaṁ imāni pañca bhesajjāni anujāneyyaṁ, kāle paṭiggahetvā kāle paribhuñjitun’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, tāni pañca bhesajjāni kāle paṭiggahetvā kāle paribhuñjitun”ti.</span></p>
<p class="p3">“I allow these five tonics to be received and consumed before midday.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū tāni pañca bhesajjāni kāle paṭiggahetvā kāle paribhuñjanti.</span></p>
<p class="p3">The monks then received and consumed those five tonics before midday. </p>
<p class="p3"><span class="t1"> </span></p>
<p class="p3"><span class="t5">Tesaṁ yānipi tāni pākatikāni lūkhāni bhojanāni tānipi nacchādenti, pageva senesitāni.</span></p>
<p class="p3">But even ordinary food did not agree with them, let alone greasy food. </p>
<p class="p3"><span class="t1"> </span></p>
<p class="p3"><span class="t5">Te tena ceva sāradikena ābādhena phuṭṭhā, iminā ca bhattācchādakena, tadubhayena bhiyyoso mattāya kisā honti, lūkhā, dubbaṇṇā, uppaṇḍuppaṇḍukajātā, dhamanisanthatagattā.</span></p>
<p class="p3">As result of both the autumn illness and the food not agreeing with them, they became even more thin, haggard, and pale. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā te bhikkhū bhiyyoso mattāya kise lūkhe dubbaṇṇe uppaṇḍuppaṇḍukajāte dhamanisanthatagatte, disvāna āyasmantaṁ ānandaṁ āmantesi—</span></p>
<p class="p3">The Buddha saw them and asked Venerable Ānanda </p>
<p class="p3"><span class="t1"> </span></p>
<p class="p3"><span class="t5">“kiṁ nu kho, ānanda, etarahi bhikkhū bhiyyoso mattāya kisā, lūkhā, dubbaṇṇā, uppaṇḍuppaṇḍukajātā, dhamanisanthatagattā”ti?</span></p>
<p class="p3">why they were looking even worse. </p>
<p class="p3"><span class="t1"> </span></p>
<p class="p3"><span class="t5">“Etarahi, bhante, bhikkhū tāni ca pañca bhesajjāni kāle paṭiggahetvā kāle paribhuñjanti.</span></p>
<p class="p3">And Ānanda told him. </p>
<p class="p3"><span class="t1"> </span></p>
<p class="p3"><span class="t5">Tesaṁ yānipi tāni pākatikāni lūkhāni bhojanāni tānipi nacchādenti, pageva senesitāni.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Te tena ceva sāradikena ābādhena phuṭṭhā, iminā ca bhattācchādakena, tadubhayena bhiyyoso mattāya kisā, lūkhā, dubbaṇṇā, uppaṇḍuppaṇḍukajātā, dhamanisanthatagattā”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">The Buddha then gave a teaching, and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, tāni pañca bhesajjāni paṭiggahetvā kālepi vikālepi paribhuñjitun”ti.</span></p>
<p class="p3">“I allow the five tonics to be received and consumed both before and after midday.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ vasehi bhesajjehi attho hoti.</span></p>
<p class="p3">At that time sick monks needed fat as a tonic. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, vasāni bhesajjāni—</span></p>
<p class="p3">“I allow these fats as tonics: </p>
<p class="p3"><span class="t1"> </span></p>
<p class="p3"><span class="t5">acchavasaṁ, macchavasaṁ, susukāvasaṁ, sūkaravasaṁ, gadrabhavasaṁ—</span></p>
<p class="p3">bear fat, fish fat, alligator fat, pig fat, and donkey fat. </p>
<p class="p3"><span class="t1"> </span></p>
<p class="p3"><span class="t5">kāle paṭiggahitaṁ kāle nippakkaṁ kāle saṁsaṭṭhaṁ telaparibhogena paribhuñjituṁ.</span></p>
<p class="p3">They should be received, melted, and mixed with oil before midday, and then used. </p>
<p class="p3"><span class="t1"> </span></p>
<p class="p3"><span class="t5">Vikāle ce, bhikkhave, paṭiggahitaṁ vikāle nippakkaṁ vikāle saṁsaṭṭhaṁ, tañce paribhuñjeyya, āpatti tiṇṇaṁ dukkaṭānaṁ.</span></p>
<p class="p3">If you receive, melt, and mix them with oil after midday, and then use them, you commit three offenses of wrong conduct. </p>
<p class="p3"><span class="t1"> </span></p>
<p class="p3"><span class="t5">Kāle ce, bhikkhave, paṭiggahitaṁ vikāle nippakkaṁ vikāle saṁsaṭṭhaṁ, tañce paribhuñjeyya, āpatti dvinnaṁ dukkaṭānaṁ.</span></p>
<p class="p3">If you receive them before midday, but melt and mix them with oil after midday, and then use them, you commit two offenses of wrong conduct. </p>
<p class="p3"><span class="t1"> </span></p>
<p class="p3"><span class="t5">Kāle ce, bhikkhave, paṭiggahitaṁ kāle nippakkaṁ vikāle saṁsaṭṭhaṁ, tañce paribhuñjeyya, āpatti dukkaṭassa.</span></p>
<p class="p3">If you receive and melt them before midday, but mix them with oil after midday, and then use them, you commit one offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Kāle ce, bhikkhave, paṭiggahitaṁ kāle nippakkaṁ kāle saṁsaṭṭhaṁ, tañce paribhuñjeyya, anāpattī”ti.</span></p>
<p class="p3">If you receive, melt, and mix them with oil before midday, and then use them, there is no offense.” </p>
<p class="p3"><span class="t1"> </span></p>
<p class="p3"><span class="t5">2. Mūlādibhesajjakathā</span></p>
<p class="p3">2. Discussion of root medicines, etc. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ mūlehi bhesajjehi attho hoti.</span></p>
<p class="p3">At that time sick monks needed medicinal roots. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, mūlāni bhesajjāni—</span></p>
<p class="p3">“I allow these medicinal roots: </p>
<p class="p3"><span class="t1"> </span></p>
<p class="p3"><span class="t5">haliddiṁ, siṅgiveraṁ, vacaṁ, vacattaṁ, ativisaṁ, kaṭukarohiṇiṁ, usīraṁ, bhaddamuttakaṁ, yāni vā panaññānipi atthi mūlāni bhesajjāni, neva khādanīye khādanīyatthaṁ pharanti, na bhojanīye bhojanīyatthaṁ pharanti, tāni—</span></p>
<p class="p3">turmeric, ginger, sweet flag, white sweet flag, atis root, black hellebore, khus root, nutgrass, and whatever other medicinal roots there are that don’t serve as fresh or cooked food. </p>
<p class="p3"><span class="t1"> </span></p>
<p class="p3"><span class="t5">paṭiggahetvā yāvajīvaṁ pariharituṁ;</span></p>
<p class="p3">After receiving them, you may keep them for life </p>
<p class="p3"><span class="t1"> </span></p>
<p class="p3"><span class="t5">sati paccaye paribhuñjituṁ.</span></p>
<p class="p3">and use them when there is a reason. </p>
<p class="p3"><span class="t1"> </span></p>
<p class="p3"><span class="t5">Asati paccaye paribhuñjantassa āpatti dukkaṭassā”ti.</span></p>
<p class="p3">If you use them when there is no reason, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ mūlehi bhesajjehi piṭṭhehi attho hoti.</span></p>
<p class="p3">Soon afterwards the sick monks needed medicinal root flour. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, nisadaṁ nisadapotakan”ti.</span></p>
<p class="p3">“I allow a grinding stone.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ kasāvehi bhesajjehi attho hoti.</span></p>
<p class="p3">The sick monks needed bitter medicines. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, kasāvāni bhesajjāni—</span></p>
<p class="p3">“I allow bitter medicines from these plants: </p>
<p class="p3"><span class="t1"> </span></p>
<p class="p3"><span class="t5">nimbakasāvaṁ, kuṭajakasāvaṁ, paṭolakasāvaṁ, phaggavakasāvaṁ, nattamālakasāvaṁ, yāni vā panaññānipi atthi kasāvāni bhesajjāni neva khādanīye khādanīyatthaṁ pharanti, na bhojanīye bhojanīyatthaṁ pharanti, tāni—</span></p>
<p class="p3">neem tree, the arctic snow, pointed gourd, rumph’s fig, Indian beech, and whatever other bitter medicines there are that don’t serve as fresh or cooked food. </p>
<p class="p3"><span class="t1"> </span></p>
<p class="p3"><span class="t5">paṭiggahetvā yāvajīvaṁ pariharituṁ;</span></p>
<p class="p3">After receiving them, you may keep them for life </p>
<p class="p3"><span class="t1"> </span></p>
<p class="p3"><span class="t5">sati paccaye paribhuñjituṁ.</span></p>
<p class="p3">and use them when there is a reason. </p>
<p class="p3"><span class="t1"> </span></p>
<p class="p3"><span class="t5">Asati paccaye paribhuñjantassa āpatti dukkaṭassā”ti.</span></p>
<p class="p3">If you use them when there is no reason, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ paṇṇehi bhesajjehi attho hoti.</span></p>
<p class="p3">The sick monks needed medicinal leaves. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, paṇṇāni bhesajjāni—</span></p>
<p class="p3">“I allow medicinal leaves from these plants: </p>
<p class="p3"><span class="t1"> </span></p>
<p class="p3"><span class="t5">nimbapaṇṇaṁ, kuṭajapaṇṇaṁ, paṭolapaṇṇaṁ, sulasipaṇṇaṁ, kappāsapaṇṇaṁ, yāni vā panaññānipi atthi paṇṇāni bhesajjāni, neva khādanīye khādanīyatthaṁ pharanti, na bhojanīye bhojanīyatthaṁ pharanti …</span></p>
<p class="p3">neem tree, the arctic snow, golden rumph’s fig, holy basil, cotton-plant, and whatever other leaf medicines there are that don’t serve as fresh or cooked food. </p>
<p class="p3"><span class="t1"> </span></p>
<p class="p3"><span class="t5">pe….</span></p>
<p class="p3">After receiving them, you may keep them for life and use them when there is a reason. If you use them when there is no reason, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ phalehi bhesajjehi attho hoti.</span></p>
<p class="p3">The sick monks needed medicinal fruits. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, phalāni bhesajjāni—</span></p>
<p class="p3">“I allow medicinal fruits from these plants: </p>
<p class="p3"><span class="t1"> </span></p>
<p class="p3"><span class="t5">bilaṅgaṁ, pippaliṁ, maricaṁ, harītakaṁ, vibhītakaṁ, āmalakaṁ, goṭṭhaphalaṁ, yāni vā panaññānipi atthi phalāni bhesajjāni, neva khādanīye khādanīyatthaṁ pharanti, na bhojanīye bhojanīyatthaṁ pharanti …</span></p>
<p class="p3">false pepper, long pepper, black pepper, chebulic myrobalan, belleric myrobalan, emblic myrobalan, crepe ginger, and whatever other medicinal fruits there are that don’t serve as fresh or cooked food. </p>
<p class="p3"><span class="t1"> </span></p>
<p class="p3"><span class="t5">pe….</span></p>
<p class="p3">After receiving them, you may keep them for life and use them when there is a reason. If you use them when there is no reason, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ jatūhi bhesajjehi attho hoti.</span></p>
<p class="p3">The sick monks needed medicinal gum. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, jatūni bhesajjāni—</span></p>
<p class="p3">“I allow the following medicinal gums: </p>
<p class="p3"><span class="t1"> </span></p>
<p class="p3"><span class="t5">hiṅguṁ, hiṅgujatuṁ, hiṅgusipāṭikaṁ, takaṁ, takapattiṁ, takapaṇṇiṁ, sajjulasaṁ, yāni vā panaññānipi atthi jatūni bhesajjāni, neva khādanīye khādanīyatthaṁ pharanti …</span></p>
<p class="p3">gum exuded from the asafoetida shrub, gum from the twigs and leaves of the asafoetida shrub, gum from the leaves of the asafoetida shrub, _taka_ gum, _taka_-leaf gum, gum from heated _taka_ foliage, resin, and whatever other medicinal gums there are that don’t serve as fresh or cooked food. </p>
<p class="p3"><span class="t1"> </span></p>
<p class="p3"><span class="t5">pe….</span></p>
<p class="p3">After receiving them, you may keep them for life and use them when there is a reason. If you use them when there is no reason, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ loṇehi bhesajjehi attho hoti.</span></p>
<p class="p3">The sick monks needed medicinal salts. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, loṇāni bhesajjāni—</span></p>
<p class="p3">“I allow the following medicinal salts: </p>
<p class="p3"><span class="t1"> </span></p>
<p class="p3"><span class="t5">sāmuddaṁ, kāḷaloṇaṁ, sindhavaṁ, ubbhidaṁ, bilaṁ, yāni vā panaññānipi atthi loṇāni bhesajjāni, neva khādanīye khādanīyatthaṁ pharanti, na bhojanīye bhojanīyatthaṁ pharanti, tāni—</span></p>
<p class="p3">sea salt, black salt, hill salt, soil salt, red salt, and whatever other medicinal salts there are that don’t serve as fresh or cooked food. </p>
<p class="p3"><span class="t1"> </span></p>
<p class="p3"><span class="t5">paṭiggahetvā yāvajīvaṁ pariharituṁ;</span></p>
<p class="p3">After receiving them, you may keep them for life </p>
<p class="p3"><span class="t1"> </span></p>
<p class="p3"><span class="t5">sati paccaye paribhuñjituṁ.</span></p>
<p class="p3">and use them when there is a reason. </p>
<p class="p3"><span class="t1"> </span></p>
<p class="p3"><span class="t5">Asati paccaye paribhuñjantassa āpatti dukkaṭassā”ti.</span></p>
<p class="p3">If you use them when there is no reason, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato ānandassa upajjhāyassa āyasmato belaṭṭhasīsassa thullakacchābādho hoti.</span></p>
<p class="p3">At one time Venerable Ānanda’s preceptor, Venerable Belaṭṭhasīsa, had carbuncles, </p>
<p class="p3"><span class="t1"> </span></p>
<p class="p3"><span class="t5">Tassa lasikāya cīvarāni kāye lagganti, tāni bhikkhū udakena temetvā temetvā apakaḍḍhanti.</span></p>
<p class="p3">and the pus caused his robes to adhere to his body. The monks kept on wetting his robes to remove the pus. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā senāsanacārikaṁ āhiṇḍanto te bhikkhū tāni cīvarāni udakena temetvā temetvā apakaḍḍhante, disvāna yena te bhikkhū tenupasaṅkami, upasaṅkamitvā te bhikkhū etadavoca—</span></p>
<p class="p3">As the Buddha was walking about the dwellings, he saw them doing this. He went up to them and said, </p>
<p class="p3"><span class="t1"> </span></p>
<p class="p3"><span class="t5">“kiṁ imassa, bhikkhave, bhikkhuno ābādho”ti?</span></p>
<p class="p3">“What sickness does this monk have?” </p>
<p class="p3"><span class="t1"> </span></p>
<p class="p3"><span class="t5">“Imassa, bhante, āyasmato thullakacchābādho, lasikāya cīvarāni kāye lagganti, tāni mayaṁ udakena temetvā temetvā apakaḍḍhāmā”ti.</span></p>
<p class="p3">“He has carbuncles, Sir. That’s why we’re doing this.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, yassa kaṇḍu vā, piḷakā vā, assāvo vā, thullakacchu vā ābādho, kāyo vā duggandho, cuṇṇāni bhesajjāni;</span></p>
<p class="p3">“For anyone who has an itch, a boil, a running sore, a carbuncle, or whose body smells, I allow medicinal powders. </p>
<p class="p3"><span class="t1"> </span></p>
<p class="p3"><span class="t5">agilānassa chakaṇaṁ mattikaṁ rajananippakkaṁ.</span></p>
<p class="p3">If you’re not sick, I allow detergent, soap, and cleaning agents. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, udukkhalaṁ musalan”ti.</span></p>
<p class="p3">And I allow a mortar and pestle.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gilānānaṁ bhikkhūnaṁ cuṇṇehi bhesajjehi cālitehi attho hoti.</span></p>
<p class="p3">Soon afterwards the sick monks needed strained medicinal powders. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, cuṇṇacālinin”ti.</span></p>
<p class="p3">“I allow a powder sieve.” </p>
<p class="p3"><span class="t1"> </span></p>
<p class="p3"><span class="t5">Saṇhehi attho hoti.</span></p>
<p class="p3">And they needed finely sifted powder. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, dussacālinin”ti.</span></p>
<p class="p3">“I allow a cloth sieve.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno amanussikābādho hoti.</span></p>
<p class="p3">On one occasion a monk was possessed by spirits. </p>
<p class="p3"><span class="t1"> </span></p>
<p class="p3"><span class="t5">Taṁ ācariyupajjhāyā upaṭṭhahantā nāsakkhiṁsu arogaṁ kātuṁ.</span></p>
<p class="p3">His teacher and preceptor who were nursing him were not able to cure him. </p>
<p class="p3"><span class="t1"> </span></p>
<p class="p3"><span class="t5">So sūkarasūnaṁ gantvā āmakamaṁsaṁ khādi, āmakalohitaṁ pivi.</span></p>
<p class="p3">He then went to a pigs’ slaughterhouse, where he ate raw meat and drank blood. </p>
<p class="p3"><span class="t1"> </span></p>
<p class="p3"><span class="t5">Tassa so amanussikābādho paṭippassambhi.</span></p>
<p class="p3">As a result, he became well. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, amanussikābādhe āmakamaṁsaṁ āmakalohitan”ti.</span></p>
<p class="p3">“For one who is possessed, I allow raw meat and raw blood.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno cakkhurogābādho hoti.</span></p>
<p class="p3">At one time a monk was afflicted with an eye-disease. </p>
<p class="p3"><span class="t1"> </span></p>
<p class="p3"><span class="t5">Taṁ bhikkhū pariggahetvā uccārampi passāvampi nikkhāmenti.</span></p>
<p class="p3">The monks had to hold him while he urinated and defecated. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā senāsanacārikaṁ āhiṇḍanto te bhikkhū taṁ bhikkhuṁ pariggahetvā uccārampi passāvampi nikkhāmente, disvāna yena te bhikkhū tenupasaṅkami, upasaṅkamitvā te bhikkhū etadavoca—</span></p>
<p class="p3">Just then the Buddha was walking about the dwellings and he saw this. He then went up to those monks and said to them, </p>
<p class="p3"><span class="t1"> </span></p>
<p class="p3"><span class="t5">“kiṁ imassa, bhikkhave, bhikkhuno ābādho”ti?</span></p>
<p class="p3">“What sickness does this monk have?” </p>
<p class="p3"><span class="t1"> </span></p>
<p class="p3"><span class="t5">“Imassa, bhante, āyasmato cakkhurogābādho.</span></p>
<p class="p3">“He has an eye-disease, Sir. </p>
<p class="p3"><span class="t1"> </span></p>
<p class="p3"><span class="t5">Imaṁ mayaṁ pariggahetvā uccārampi passāvampi nikkhāmemā”ti.</span></p>
<p class="p3">That’s why we do this for him.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, añjanaṁ—</span></p>
<p class="p3">“I allow these ointments: </p>
<p class="p3"><span class="t1"> </span></p>
<p class="p3"><span class="t5">kāḷañjanaṁ, rasañjanaṁ, sotañjanaṁ, gerukaṁ, kapallan”ti.</span></p>
<p class="p3">black ointment, mixed ointment, river ointment, red ocher, soot.” </p>
<p class="p3"><span class="t1"> </span></p>
<p class="p3"><span class="t5">Añjanūpapisanehi attho hoti.</span></p>
<p class="p3">They needed scented ointments. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, candanaṁ, tagaraṁ, kāḷānusāriyaṁ, tālīsaṁ, bhaddamuttakan”ti.</span></p>
<p class="p3">“I allow sandal, crape jasmine, Indian valerian, coffee plum, and nutgrass.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū piṭṭhāni añjanāni carukesupi sarāvakesupi nikkhipanti;</span></p>
<p class="p3">At that time the monks put their ointment in pots and scoops. </p>
<p class="p3"><span class="t1"> </span></p>
<p class="p3"><span class="t5">tiṇacuṇṇehipi paṁsukehipi okiriyanti.</span></p>
<p class="p3">The ointment was contaminated with grass, dust, and dirt. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, añjanin”ti.</span></p>
<p class="p3">“I allow an ointment box.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū uccāvacā añjaniyo dhārenti—</span></p>
<p class="p3">Soon afterwards the monks from the group of six used luxurious ointment boxes </p>
<p class="p3"><span class="t1"> </span></p>
<p class="p3"><span class="t5">sovaṇṇamayaṁ, rūpiyamayaṁ.</span></p>
<p class="p3">made of gold or silver. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, uccāvacā añjanī dhāretabbā.</span></p>
<p class="p3">“You should not use luxurious ointment boxes. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, aṭṭhimayaṁ, dantamayaṁ, visāṇamayaṁ, naḷamayaṁ, veḷumayaṁ, kaṭṭhamayaṁ, jatumayaṁ, phalamayaṁ, lohamayaṁ, saṅkhanābhimayan”ti.</span></p>
<p class="p3">I allow ointment boxes made of bone, ivory, horn, reed, bamboo, wood, resin, fruit, metal, and shell.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena añjaniyo apārutā honti, tiṇacuṇṇehipi paṁsukehipi okiriyanti.</span></p>
<p class="p3">At that time the ointment boxes were not covered. The ointment was contaminated with grass, dust, and dirt. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, apidhānanti.</span></p>
<p class="p3">“I allow a lid.” </p>
<p class="p3"><span class="t1"> </span></p>
<p class="p3"><span class="t5">Apidhānaṁ nipatati.</span></p>
<p class="p3">The lids fell off. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, suttakena bandhitvā añjaniyā bandhitun”ti.</span></p>
<p class="p3">“I allow you to tie it onto the ointment box with a string.” </p>
<p class="p3"><span class="t1"> </span></p>
<p class="p3"><span class="t5">Añjanī phalati.</span></p>
<p class="p3">The ointment boxes split. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, suttakena sibbetun”ti.</span></p>
<p class="p3">“I allow you to sew it together with a thread.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū aṅguliyā añjanti, akkhīni dukkhāni honti.</span></p>
<p class="p3">At that time the monks put the ointment on with their fingers, and as a result their eyes hurt. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, añjanisalākan”ti.</span></p>
<p class="p3">“I allow an ointment stick.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū uccāvacā añjanisalākāyo dhārenti—</span></p>
<p class="p3">Soon afterwards the monks from the group of six used luxurious ointment sticks </p>
<p class="p3"><span class="t1"> </span></p>
<p class="p3"><span class="t5">sovaṇṇamayaṁ rūpiyamayaṁ.</span></p>
<p class="p3">made of gold or silver. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, uccāvacā añjanisalākā dhāretabbā.</span></p>
<p class="p3">“You should not use luxurious ointment sticks. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, aṭṭhimayaṁ …pe… saṅkhanābhimayan”ti.</span></p>
<p class="p3">I allow ointment sticks made of bone, ivory, horn, reed, bamboo, wood, resin, fruit, metal, and shell.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena añjanisalākā bhūmiyaṁ patitā pharusā hoti.</span></p>
<p class="p3">The monks dropped the ointment sticks on the ground, and they became rough. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, salākaṭhāniyan”ti.</span></p>
<p class="p3">“I allow a case for the ointment stick.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū añjanimpi añjanisalākampi hatthena pariharanti.</span></p>
<p class="p3">The monks carried the ointment boxes and ointment sticks in their hands. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, añjanitthavikan”ti.</span></p>
<p class="p3">“I allow a bag for the ointment box.” </p>
<p class="p3"><span class="t1"> </span></p>
<p class="p3"><span class="t5">Aṁsabaddhako na hoti.</span></p>
<p class="p3">They did not have shoulder straps. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, aṁsabaddhakaṁ bandhanasuttakan”ti.</span></p>
<p class="p3">“I allow a shoulder strap and a string for tying it.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato pilindavacchassa sīsābhitāpo hoti.</span></p>
<p class="p3">At one time Venerable Pilindavaccha had a headache. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, muddhani telakan”ti.</span></p>
<p class="p3">“I allow oil for the head.” </p>
<p class="p3"><span class="t1"> </span></p>
<p class="p3"><span class="t5">Nakkhamaniyo hoti.</span></p>
<p class="p3">He did not get better. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, natthukamman”ti.</span></p>
<p class="p3">“I allow treatment through the nose.” </p>
<p class="p3"><span class="t1"> </span></p>
<p class="p3"><span class="t5">Natthu galati.</span></p>
<p class="p3">The oil dripped from the nose. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, natthukaraṇin”ti.</span></p>
<p class="p3">“I allow a nose dropper.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū uccāvacā natthukaraṇiyo dhārenti—</span></p>
<p class="p3">Soon afterwards the monks from the group of six used luxurious nose droppers </p>
<p class="p3"><span class="t1"> </span></p>
<p class="p3"><span class="t5">sovaṇṇamayaṁ rūpiyamayaṁ.</span></p>
<p class="p3">made of gold or silver. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, uccāvacā natthukaraṇī dhāretabbā.</span></p>
<p class="p3">“You should not use luxurious nose droppers. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, aṭṭhimayaṁ …pe…</span></p>
<p class="p3">I allow nose droppers made of bone, ivory, horn, reed, bamboo, wood, resin, fruit, metal, </p>
<p class="p3"><span class="t1"> </span></p>
<p class="p3"><span class="t5">saṅkhanābhimayan”ti.</span></p>
<p class="p3">and shell.” </p>
<p class="p3"><span class="t1"> </span></p>
<p class="p3"><span class="t5">Natthuṁ visamaṁ āsiñcanti.</span></p>
<p class="p3">The nose dropper dripped unevenly. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, yamakanatthukaraṇin”ti.</span></p>
<p class="p3">“I allow a double nose dropper.” </p>
<p class="p3"><span class="t1"> </span></p>
<p class="p3"><span class="t5">Nakkhamaniyo hoti.</span></p>
<p class="p3">He did not get better. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, dhūmaṁ pātun”ti.</span></p>
<p class="p3">“I allow you to inhale smoke.” </p>
<p class="p3"><span class="t1"> </span></p>
<p class="p3"><span class="t5">Taññeva vaṭṭiṁ ālimpetvā pivanti, kaṇṭho dahati.</span></p>
<p class="p3">They just smeared the wick and inhaled the smoke. They burned their throat. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, dhūmanettan”ti.</span></p>
<p class="p3">“I allow a tube.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū uccāvacāni dhūmanettāni dhārenti—</span></p>
<p class="p3">Soon the monks from the group of six used luxurious tubes </p>
<p class="p3"><span class="t1"> </span></p>
<p class="p3"><span class="t5">sovaṇṇamayaṁ rūpiyamayaṁ.</span></p>
<p class="p3">made of gold or silver. </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">People complained and criticized them, </p>
<p class="p3"><span class="t1"> </span></p>
<p class="p3"><span class="t5">“seyyathāpi gihī kāmabhogino”ti.</span></p>
<p class="p3">“They are just like householders who indulge in worldly pleasures!” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, uccāvacāni dhūmanettāni dhāretabbāni.</span></p>
<p class="p3">“You should not use luxurious tubes. </p>
<p class="p3"><span class="t1"> </span></p>
<p class="p3"><span class="t5">Yo dhāreyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, aṭṭhimayaṁ …pe… saṅkhanābhimayan”ti.</span></p>
<p class="p3">I allow tubes made of bone, ivory, horn, reed, bamboo, wood, resin, fruit, metal, and shell.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena dhūmanettāni apārutāni honti, pāṇakā pavisanti.</span></p>
<p class="p3">At that time the tubes were not covered and insects crawled inside them. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, apidhānan”ti.</span></p>
<p class="p3">“I allow a lid.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū dhūmanettāni hatthena pariharanti.</span></p>
<p class="p3">At that time the monks carried the tubes in their hands. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, dhūmanettathavikan”ti.</span></p>
<p class="p3">“I allow a bag for the tubes.” </p>
<p class="p3"><span class="t1"> </span></p>
<p class="p3"><span class="t5">Ekato ghaṁsiyanti.</span></p>
<p class="p3">The tubes scratched each other. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, yamakathavikan”ti.</span></p>
<p class="p3">“I allow a bag with two compartments.” </p>
<p class="p3"><span class="t1"> </span></p>
<p class="p3"><span class="t5">Aṁsabaddhako na hoti.</span></p>
<p class="p3">They did not have a shoulder strap. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, aṁsabaddhakaṁ bandhanasuttakan”ti.</span></p>
<p class="p3">“I allow a shoulder strap and a string for fastening it.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato pilindavacchassa vātābādho hoti.</span></p>
<p class="p3">At one time Venerable Pilindavaccha had a certain disease. </p>
<p class="p3"><span class="t1"> </span></p>
<p class="p3"><span class="t5">Vejjā evamāhaṁsu—</span></p>
<p class="p3">The doctors said </p>
<p class="p3"><span class="t1"> </span></p>
<p class="p3"><span class="t5">“telaṁ pacitabban”ti.</span></p>
<p class="p3">he needed a heated concoction of oil. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, telapākan”ti.</span></p>
<p class="p3">“I allow a heated concoction of oil.” </p>
<p class="p3"><span class="t1"> </span></p>
<p class="p3"><span class="t5">Tasmiṁ kho pana telapāke majjaṁ pakkhipitabbaṁ hoti.</span></p>
<p class="p3">They wanted to add alcohol to that concoction. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, telapāke majjaṁ pakkhipitun”ti.</span></p>
<p class="p3">“I allow alcohol in a heated concoction of oil.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū atipakkhittamajjāni telāni pacanti, tāni pivitvā majjanti.</span></p>
<p class="p3">Soon afterwards the monks from the group of six added too much alcohol as they were heating the oil. They drank it and became drunk. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Na, bhikkhave, atipakkhittamajjaṁ telaṁ pātabbaṁ.</span></p>
<p class="p3">“You should not drink heated oil with too much alcohol. </p>
<p class="p3"><span class="t1"> </span></p>
<p class="p3"><span class="t5">Yo piveyya, yathādhammo kāretabbo.</span></p>
<p class="p3">If you do, you should be dealt with according to the rule. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, yasmiṁ telapāke majjassa na vaṇṇo na gandho na raso paññāyati, evarūpaṁ majjapakkhittaṁ telaṁ pātun”ti.</span></p>
<p class="p3">I allow you to drink heated oil if there is no discernible color, smell, or taste of alcohol.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhūnaṁ bahuṁ atipakkhittamajjaṁ telaṁ pakkaṁ hoti.</span></p>
<p class="p3">The monks had made much heated oil with too much alcohol. </p>
<p class="p3"><span class="t1"> </span></p>
<p class="p3"><span class="t5">Atha kho bhikkhūnaṁ etadahosi—“kathaṁ nu kho atipakkhittamajje tele paṭipajjitabban”ti?</span></p>
<p class="p3">They did not know what to do with it. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, abbhañjanaṁ adhiṭṭhātun”ti.</span></p>
<p class="p3">“I allow you to determine it for external use.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato pilindavacchassa bahutaraṁ telaṁ pakkaṁ hoti, telabhājanaṁ na vijjati.</span></p>
<p class="p3">Pilindavaccha had even more heated oil, but there was no vessel for storing it. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, tīṇi tumbāni—</span></p>
<p class="p3">“I allow three kinds of vessels: </p>
<p class="p3"><span class="t1"> </span></p>
<p class="p3"><span class="t5">lohatumbaṁ, kaṭṭhatumbaṁ, phalatumban”ti.</span></p>
<p class="p3">made of metal, made of wood, made of fruit.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato pilindavacchassa aṅgavāto hoti.</span></p>
<p class="p3">At that time Pilindavaccha had arthritis of the hands and feet. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sedakamman”ti.</span></p>
<p class="p3">“I allow treatment through sweating.” </p>
<p class="p3"><span class="t1"> </span></p>
<p class="p3"><span class="t5">Nakkhamaniyo hoti.</span></p>
<p class="p3">He did not get better. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sambhārasedan”ti.</span></p>
<p class="p3">“I allow sweating with herbs.” </p>
<p class="p3"><span class="t1"> </span></p>
<p class="p3"><span class="t5">Nakkhamaniyo hoti.</span></p>
<p class="p3">He still did not get better. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, mahāsedan”ti.</span></p>
<p class="p3">“I allow heavy sweating.” </p>
<p class="p3"><span class="t1"> </span></p>
<p class="p3"><span class="t5">Nakkhamaniyo hoti.</span></p>
<p class="p3">He still did not get better. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, bhaṅgodakan”ti.</span></p>
<p class="p3">“I allow water with herbs.” </p>
<p class="p3"><span class="t1"> </span></p>
<p class="p3"><span class="t5">Nakkhamaniyo hoti.</span></p>
<p class="p3">He still did not get better. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, udakakoṭṭhakan”ti.</span></p>
<p class="p3">“I allow a bathtub.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato pilindavacchassa pabbavāto hoti.</span></p>
<p class="p3">And Pilindavaccha had arthritis. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, lohitaṁ mocetun”ti.</span></p>
<p class="p3">“I allow bloodletting.” </p>
<p class="p3"><span class="t1"> </span></p>
<p class="p3"><span class="t5">Nakkhamaniyo hoti.</span></p>
<p class="p3">He did not get better. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, lohitaṁ mocetvā visāṇena gāhetun”ti.</span></p>
<p class="p3">“I allow bloodletting and receiving it in a horn.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato pilindavacchassa pādā phalitā honti.</span></p>
<p class="p3">And Pilindavaccha had cracked feet. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, pādabbhañjanan”ti.</span></p>
<p class="p3">“I allow salve for the feet.” </p>
<p class="p3"><span class="t1"> </span></p>
<p class="p3"><span class="t5">Nakkhamaniyo hoti.</span></p>
<p class="p3">He did not get better. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, pajjaṁ abhisaṅkharitun”ti.</span></p>
<p class="p3">“I allow you to make foot salve.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno gaṇḍābādho hoti.</span></p>
<p class="p3">At one time a monk was afflicted with abscesses. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, satthakamman”ti.</span></p>
<p class="p3">“I allow surgery.” </p>
<p class="p3"><span class="t1"> </span></p>
<p class="p3"><span class="t5">Kasāvodakena attho hoti.</span></p>
<p class="p3">They needed bitter water. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, kasāvodakan”ti.</span></p>
<p class="p3">“I allow bitter water.” </p>
<p class="p3"><span class="t1"> </span></p>
<p class="p3"><span class="t5">Tilakakkena attho hoti.</span></p>
<p class="p3">They needed sesame paste. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, tilakakkan”ti.</span></p>
<p class="p3">“I allow sesame paste.” </p>
<p class="p3"><span class="t1"> </span></p>
<p class="p3"><span class="t5">Kabaḷikāya attho hoti.</span></p>
<p class="p3">They needed flour paste. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, kabaḷikan”ti.</span></p>
<p class="p3">“I allow flour paste.” </p>
<p class="p3"><span class="t1"> </span></p>
<p class="p3"><span class="t5">Vaṇabandhanacoḷena attho hoti.</span></p>
<p class="p3">They needed a dressing. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, vaṇabandhanacoḷan”ti.</span></p>
<p class="p3">“I allow a dressing.” </p>
<p class="p3"><span class="t1"> </span></p>
<p class="p3"><span class="t5">Vaṇo kaṇḍuvati.</span></p>
<p class="p3">The sore was itching. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sāsapakuṭṭena phositun”ti.</span></p>
<p class="p3">“I allow you to sprinkle it with mustard-seed powder.” </p>
<p class="p3"><span class="t1"> </span></p>
<p class="p3"><span class="t5">Vaṇo kilijjittha.</span></p>
<p class="p3">The sore festered. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, dhūmaṁ kātun”ti.</span></p>
<p class="p3">“I allow you to fumigate it.” </p>
<p class="p3"><span class="t1"> </span></p>
<p class="p3"><span class="t5">Vaḍḍhamaṁsaṁ vuṭṭhāti.</span></p>
<p class="p3">The flesh was sticking out. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, loṇasakkharikāya chinditun”ti.</span></p>
<p class="p3">“I allow you to cut it with a razor.” </p>
<p class="p3"><span class="t1"> </span></p>
<p class="p3"><span class="t5">Vaṇo na ruhati.</span></p>
<p class="p3">The sore did not heal. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, vaṇatelan”ti.</span></p>
<p class="p3">“I allow oil for the sore.” </p>
<p class="p3"><span class="t1"> </span></p>
<p class="p3"><span class="t5">Telaṁ galati.</span></p>
<p class="p3">The oil dripped off. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, vikāsikaṁ sabbaṁ vaṇapaṭikamman”ti.</span></p>
<p class="p3">“I allow a bandage and all treatments for sores.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññataro bhikkhu ahinā daṭṭho hoti.</span></p>
<p class="p3">On one occasion a certain monk was bitten by a snake. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, cattāri mahāvikaṭāni dātuṁ—</span></p>
<p class="p3">“I allow you to give him the four filthy edibles: </p>
<p class="p3"><span class="t1"> </span></p>
<p class="p3"><span class="t5">gūthaṁ, muttaṁ, chārikaṁ, mattikan”ti.</span></p>
<p class="p3">feces, urine, ash, and clay.” </p>
<p class="p3"><span class="t1"> </span></p>
<p class="p3"><span class="t5">Atha kho bhikkhūnaṁ etadahosi—</span></p>
<p class="p3">The monks thought, </p>
<p class="p3"><span class="t1"> </span></p>
<p class="p3"><span class="t5">“appaṭiggahitāni nu kho udāhu paṭiggahetabbānī”ti.</span></p>
<p class="p3">“Do they need to be received or not?” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sati kappiyakārake paṭiggahāpetuṁ, asati kappiyakārake sāmaṁ gahetvā paribhuñjitun”ti.</span></p>
<p class="p3">“They should be received if there is an attendant. If there isn’t, I allow you to take them yourself and then eat them.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarena bhikkhunā visaṁ pītaṁ hoti.</span></p>
<p class="p3">On one occasion a monk had drunk poison. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, gūthaṁ pāyetun”ti.</span></p>
<p class="p3">“I allow you to give him feces to drink.” </p>
<p class="p3"><span class="t1"> </span></p>
<p class="p3"><span class="t5">Atha kho bhikkhūnaṁ etadahosi—</span></p>
<p class="p3">The monks thought, </p>
<p class="p3"><span class="t1"> </span></p>
<p class="p3"><span class="t5">“appaṭiggahitaṁ nu kho udāhu paṭiggahetabbo”ti?</span></p>
<p class="p3">“Does it need to be received or not?” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, yaṁ karonto paṭiggaṇhāti, sveva paṭiggaho kato, na puna paṭiggahetabbo”ti.</span></p>
<p class="p3">“I allow the one who is excreting it to receive it. When he’s received it, it doesn’t need to be received again.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno gharadinnakābādho hoti.</span></p>
<p class="p3">On one occasion a monk was sick because he had been given a drug. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sītāloḷiṁ pāyetun”ti.</span></p>
<p class="p3">“I allow him to drink mud from a plow.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññataro bhikkhu duṭṭhagahaṇiko hoti.</span></p>
<p class="p3">On one occasion a certain monk had indigestion. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, āmisakhāraṁ pāyetun”ti.</span></p>
<p class="p3">“I allow him to drink lye.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno paṇḍurogābādho hoti.</span></p>
<p class="p3">On one occasion a certain monk suffered from jaundice. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, muttaharītakaṁ pāyetun”ti.</span></p>
<p class="p3">“I allow him to drink chebulic myrobalan soaked in cattle urine.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno chavidosābādho hoti.</span></p>
<p class="p3">On one occasion a certain monk suffered from a skin disease. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, gandhālepaṁ kātun”ti.</span></p>
<p class="p3">“I allow you to make a scented ointment.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññataro bhikkhu abhisannakāyo hoti.</span></p>
<p class="p3">On one occasion a monk’s body was full of impurities. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, virecanaṁ pātun”ti.</span></p>
<p class="p3">“I allow him to drink a purgative.” </p>
<p class="p3"><span class="t1"> </span></p>
<p class="p3"><span class="t5">Acchakañjiyā attho hoti.</span></p>
<p class="p3">He needed clear congee. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, acchakañjin”ti.</span></p>
<p class="p3">“I allow clear congee.” </p>
<p class="p3"><span class="t1"> </span></p>
<p class="p3"><span class="t5">Akaṭayūsena attho hoti.</span></p>
<p class="p3">He needed mung-bean broth. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, akaṭayūsan”ti.</span></p>
<p class="p3">“I allow mung-bean broth.” </p>
<p class="p3"><span class="t1"> </span></p>
<p class="p3"><span class="t5">Kaṭākaṭena attho hoti.</span></p>
<p class="p3">He needed oily mung-bean broth. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, kaṭākaṭan”ti.</span></p>
<p class="p3">“I allow oily mung-bean broth.” </p>
<p class="p3"><span class="t1"> </span></p>
<p class="p3"><span class="t5">Paṭicchādanīyena attho hoti.</span></p>
<p class="p3">He needed meat broth. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, paṭicchādanīyan”ti.</span></p>
<p class="p3">“I allow meat broth.” </p>
<p class="p3"><span class="t1"> </span></p>
<p class="p3"><span class="t5">3. Pilindavacchavatthu</span></p>
<p class="p3">3. The account of Pilindavaccha </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā pilindavaccho rājagahe pabbhāraṁ sodhāpeti leṇaṁ kattukāmo.</span></p>
<p class="p3">At one time Venerable Pilindavaccha was having a hillside cleared near Rājagaha, intending to build a shelter. </p>
<p class="p3"><span class="t1"> </span></p>
<p class="p3"><span class="t5">Atha kho rājā māgadho seniyo bimbisāro yenāyasmā pilindavaccho tenupasaṅkami, upasaṅkamitvā āyasmantaṁ pilindavacchaṁ abhivādetvā ekamantaṁ nisīdi.</span></p>
<p class="p3">Just then King Seniya Bimbisāra of Magadha went to Pilindavaccha, bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho rājā māgadho seniyo bimbisāro āyasmantaṁ pilindavacchaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“kiṁ, bhante, thero kārāpetī”ti?</span></p>
<p class="p3">“Venerable, what are you having made?” </p>
<p class="p3"><span class="t1"> </span></p>
<p class="p3"><span class="t5">“Pabbhāraṁ, mahārāja, sodhāpemi, leṇaṁ kattukāmo”ti.</span></p>
<p class="p3">“I’m clearing the hillside, great king. I want to build a shelter.” </p>
<p class="p3"><span class="t1"> </span></p>
<p class="p3"><span class="t5">“Attho, bhante, ayyassa ārāmikenā”ti?</span></p>
<p class="p3">“Do you need a monastery worker?” </p>
<p class="p3"><span class="t1"> </span></p>
<p class="p3"><span class="t5">“Na kho, mahārāja, bhagavatā ārāmiko anuññāto”ti.</span></p>
<p class="p3">“The Buddha hasn’t allowed monastery workers.” </p>
<p class="p3"><span class="t1"> </span></p>
<p class="p3"><span class="t5">“Tena hi, bhante, bhagavantaṁ paṭipucchitvā mama āroceyyāthā”ti.</span></p>
<p class="p3">“Well then, Venerable, please ask the Buddha and tell me the outcome.” </p>
<p class="p3"><span class="t1"> </span></p>
<p class="p3"><span class="t5">“Evaṁ, mahārājā”ti kho āyasmā pilindavaccho rañño māgadhassa seniyassa bimbisārassa paccassosi.</span></p>
<p class="p3">“Yes, great king.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā pilindavaccho rājānaṁ māgadhaṁ seniyaṁ bimbisāraṁ dhammiyā kathāya sandassesi, samādapesi, samuttejesi, sampahaṁsesi.</span></p>
<p class="p3">And Pilindavaccha instructed, inspired, and gladdened King Bimbisāra with a teaching, </p>
<p class="p3"><span class="t1"> </span></p>
<p class="p3"><span class="t5">Atha kho rājā māgadho seniyo bimbisāro āyasmatā pilindavacchena dhammiyā kathāya sandassito samādapito samuttejito sampahaṁsito uṭṭhāyāsanā āyasmantaṁ pilindavacchaṁ abhivādetvā padakkhiṇaṁ katvā pakkāmi.</span></p>
<p class="p3">after which the King got up from his seat, bowed down, circumambulated Pilindavaccha with his right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā pilindavaccho bhagavato santike dūtaṁ pāhesi—</span></p>
<p class="p3">Soon afterwards Pilindavaccha sent a message to the Buddha: </p>
<p class="p3"><span class="t1"> </span></p>
<p class="p3"><span class="t5">“rājā, bhante, māgadho seniyo bimbisāro ārāmikaṁ dātukāmo.</span></p>
<p class="p3">“Venerable Sir, King Seniya Bimbisāra of Magadha wishes to provide a monastery worker. </p>
<p class="p3"><span class="t1"> </span></p>
<p class="p3"><span class="t5">Kathaṁ nu kho, bhante, mayā paṭipajjitabban”ti?</span></p>
<p class="p3">What should I tell him?” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">The Buddha then gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, ārāmikan”ti.</span></p>
<p class="p3">“Monks, I allow monastery workers.” </p>
<p class="p3"><span class="t1"> </span></p>
<p class="p3"><span class="t5">Dutiyampi kho rājā māgadho seniyo bimbisāro yenāyasmā pilindavaccho tenupasaṅkami; upasaṅkamitvā āyasmantaṁ pilindavacchaṁ abhivādetvā ekamantaṁ nisīdi.</span></p>
<p class="p3">Once again King Bimbisāra went to Pilindavaccha, bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho rājā māgadho seniyo bimbisāro āyasmantaṁ pilindavacchaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“anuññāto, bhante, bhagavatā ārāmiko”ti?</span></p>
<p class="p3">“Venerable, has the Buddha allowed monastery workers?” </p>
<p class="p3"><span class="t1"> </span></p>
<p class="p3"><span class="t5">“Evaṁ, mahārājā”ti.</span></p>
<p class="p3">“Yes, great king.” </p>
<p class="p3"><span class="t1"> </span></p>
<p class="p3"><span class="t5">“Tena hi, bhante, ayyassa ārāmikaṁ dammī”ti.</span></p>
<p class="p3">“Well then, I’ll provide you with a monastery worker.” </p>
<p class="p3"><span class="t1"> </span></p>
<p class="p3"><span class="t5">Atha kho rājā māgadho seniyo bimbisāro āyasmato pilindavacchassa ārāmikaṁ paṭissutvā, vissaritvā, cirena satiṁ paṭilabhitvā, aññataraṁ sabbatthakaṁ mahāmattaṁ āmantesi—</span></p>
<p class="p3">But after making this promise, he forgot, and only remembered after a long time. He then addressed the official in charge of all practical affairs: </p>
<p class="p3"><span class="t1"> </span></p>
<p class="p3"><span class="t5">“yo mayā, bhaṇe, ayyassa ārāmiko paṭissuto, dinno so ārāmiko”ti?</span></p>
<p class="p3">“Listen, has the monastery worker I promised been provided?” </p>
<p class="p3"><span class="t1"> </span></p>
<p class="p3"><span class="t5">“Na kho, deva, ayyassa ārāmiko dinno”ti.</span></p>
<p class="p3">“No, sir, he hasn’t.” </p>
<p class="p3"><span class="t1"> </span></p>
<p class="p3"><span class="t5">“Kīva ciraṁ nu kho, bhaṇe, ito hi taṁ hotī”ti?</span></p>
<p class="p3">“How long is it since we made that promise?” </p>
<p class="p3"><span class="t1"> </span></p>
<p class="p3"><span class="t5">Atha kho so mahāmatto rattiyo gaṇetvā rājānaṁ māgadhaṁ seniyaṁ bimbisāraṁ etadavoca—</span></p>
<p class="p3">The official counted the days and said, </p>
<p class="p3"><span class="t1"> </span></p>
<p class="p3"><span class="t5">“pañca, deva, rattisatānī”ti.</span></p>
<p class="p3">“It’s five hundred days.” </p>
<p class="p3"><span class="t1"> </span></p>
<p class="p3"><span class="t5">“Tena hi, bhaṇe, ayyassa pañca ārāmikasatāni dehī”ti.</span></p>
<p class="p3">“Well then, provide him with five hundred monastery workers.” </p>
<p class="p3"><span class="t1"> </span></p>
<p class="p3"><span class="t5">“Evaṁ, devā”ti</span></p>
<p class="p3">“Yes.” </p>
<p class="p3"><span class="t1"> </span></p>
<p class="p3"><span class="t5">kho so mahāmatto rañño māgadhassa seniyassa bimbisārassa paṭissutvā āyasmato pilindavacchassa pañca ārāmikasatāni pādāsi, pāṭiyekko gāmo nivisi.</span></p>
<p class="p3">The official provided Pilindavaccha with those monastery workers and a separate village was established. </p>
<p class="p3"><span class="t1"> </span></p>
<p class="p3"><span class="t5">“Ārāmikagāmako”tipi naṁ āhaṁsu, “pilindagāmako”tipi naṁ āhaṁsu.</span></p>
<p class="p3">They called it “The Monastery Workers’ Village” and “Pilinda Village”. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā pilindavaccho tasmiṁ gāmake kulūpako hoti.</span></p>
<p class="p3">And Pilindavaccha began associating with the families in that village. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā pilindavaccho pubbaṇhasamayaṁ nivāsetvā pattacīvaramādāya pilindagāmaṁ piṇḍāya pāvisi.</span></p>
<p class="p3">After robing up one morning, he took his bowl and robe and entered Pilinda Village for almsfood. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena tasmiṁ gāmake ussavo hoti.</span></p>
<p class="p3">At that time they were holding a celebration in that village, </p>
<p class="p3"><span class="t1"> </span></p>
<p class="p3"><span class="t5">Dārakā alaṅkatā mālākitā kīḷanti.</span></p>
<p class="p3">and the children were dressed up with ornaments and garlands. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā pilindavaccho pilindagāmake sapadānaṁ piṇḍāya caramāno yena aññatarassa ārāmikassa nivesanaṁ tenupasaṅkami, upasaṅkamitvā paññatte āsane nisīdi.</span></p>
<p class="p3">As Pilindavaccha was walking on continuous almsround, he came to the house of a certain monastery worker, where he sat down on the prepared seat. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena tassā ārāmikiniyā dhītā aññe dārake alaṅkate mālākite passitvā rodati—</span></p>
<p class="p3">Just then the daughter of the house had seen the other children dressed up in ornaments and garlands. She cried, saying,  </p>
<p class="p3"><span class="t1"> </span></p>
<p class="p3"><span class="t5">“mālaṁ me detha, alaṅkāraṁ me dethā”ti.</span></p>
<p class="p3">“Give me a garland! Give me ornaments!” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā pilindavaccho taṁ ārāmikiniṁ etadavoca—</span></p>
<p class="p3">Pilindavaccha asked her mother </p>
<p class="p3"><span class="t1"> </span></p>
<p class="p3"><span class="t5">“kissāyaṁ dārikā rodatī”ti?</span></p>
<p class="p3">why the girl was crying. </p>
<p class="p3"><span class="t1"> </span></p>
<p class="p3"><span class="t5">“Ayaṁ, bhante, dārikā aññe dārake alaṅkate mālākite passitvā rodati—</span></p>
<p class="p3">She told him, </p>
<p class="p3"><span class="t1"> </span></p>
<p class="p3"><span class="t5">‘mālaṁ me detha, alaṅkāraṁ me dethā’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Kuto amhākaṁ duggatānaṁ mālā, kuto alaṅkāro”ti?</span></p>
<p class="p3">adding, “Poor people like us can’t afford garlands and ornaments.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā pilindavaccho aññataraṁ tiṇaṇḍupakaṁ gahetvā taṁ ārāmikiniṁ etadavoca—</span></p>
<p class="p3">Pilindavaccha took a pad of grass and said to the mother, </p>
<p class="p3"><span class="t1"> </span></p>
<p class="p3"><span class="t5">“handimaṁ tiṇaṇḍupakaṁ tassā dārikāya sīse paṭimuñcā”ti.</span></p>
<p class="p3">“Here, place this on the girl’s head.” </p>
<p class="p3"><span class="t1"> </span></p>
<p class="p3"><span class="t5">Atha kho sā ārāmikinī taṁ tiṇaṇḍupakaṁ gahetvā tassā dārikāya sīse paṭimuñci.</span></p>
<p class="p3">She did, </p>
<p class="p3"><span class="t1"> </span></p>
<p class="p3"><span class="t5">Sā ahosi suvaṇṇamālā abhirūpā, dassanīyā, pāsādikā;</span></p>
<p class="p3">and it turned into a beautiful golden garland. </p>
<p class="p3"><span class="t1"> </span></p>
<p class="p3"><span class="t5">natthi tādisā raññopi antepure suvaṇṇamālā.</span></p>
<p class="p3">Even the royal compound had nothing like it. </p>
<p class="p3"><span class="t1"> </span></p>
<p class="p3"><span class="t5">Manussā rañño māgadhassa seniyassa bimbisārassa ārocesuṁ—</span></p>
<p class="p3">People told King Bimbisāra, </p>
<p class="p3"><span class="t1"> </span></p>
<p class="p3"><span class="t5">“amukassa, deva, ārāmikassa ghare suvaṇṇamālā abhirūpā, dassanīyā, pāsādikā;</span></p>
<p class="p3">“Sir, in the house of a such-and-such a monastery worker there’s a beautiful golden garland. </p>
<p class="p3"><span class="t1"> </span></p>
<p class="p3"><span class="t5">natthi tādisā devassapi antepure suvaṇṇamālā;</span></p>
<p class="p3">Even in your court, sir, there’s nothing like it. </p>
<p class="p3"><span class="t1"> </span></p>
<p class="p3"><span class="t5">kuto tassa duggatassa?</span></p>
<p class="p3">So how did those poor people get it? </p>
<p class="p3"><span class="t1"> </span></p>
<p class="p3"><span class="t5">Nissaṁsayaṁ corikāya ābhatā”ti.</span></p>
<p class="p3">They must have stolen it.” </p>
<p class="p3"><span class="t1"> </span></p>
<p class="p3"><span class="t5">Atha kho rājā māgadho seniyo bimbisāro taṁ ārāmikakulaṁ bandhāpesi.</span></p>
<p class="p3">King Bimbisāra had that family imprisoned. </p>
<p class="p3"><span class="t1"> </span></p>
<p class="p3"><span class="t5">Dutiyampi kho āyasmā pilindavaccho pubbaṇhasamayaṁ nivāsetvā pattacīvaramādāya pilindagāmaṁ piṇḍāya pāvisi.</span></p>
<p class="p3">Once again Pilindavaccha robed up in the morning, took his bowl and robe, and entered Pilinda Village for almsfood. </p>
<p class="p3"><span class="t1"> </span></p>
<p class="p3"><span class="t5">Pilindagāmake sapadānaṁ piṇḍāya caramāno yena tassa ārāmikassa nivesanaṁ tenupasaṅkami, upasaṅkamitvā paṭivissake pucchi—</span></p>
<p class="p3">As he was walking on continuous almsround, he came to the house of that monastery worker. He then asked the neighbors what had happened to that family. </p>
<p class="p3"><span class="t1"> </span></p>
<p class="p3"><span class="t5">“kahaṁ imaṁ ārāmikakulaṁ gatan”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Etissā, bhante, suvaṇṇamālāya kāraṇā raññā bandhāpitan”ti.</span></p>
<p class="p3">“The king had jailed them, Venerable, because of that golden garland.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā pilindavaccho yena rañño māgadhassa seniyassa bimbisārassa nivesanaṁ tenupasaṅkami, upasaṅkamitvā paññatte āsane nisīdi.</span></p>
<p class="p3">Pilindavaccha then went to King Bimbisāra’s house and sat down on the prepared seat. </p>
<p class="p3"><span class="t1"> </span></p>
<p class="p3"><span class="t5">Atha kho rājā māgadho seniyo bimbisāro yenāyasmā pilindavaccho tenupasaṅkami, upasaṅkamitvā āyasmantaṁ pilindavacchaṁ abhivādetvā ekamantaṁ nisīdi.</span></p>
<p class="p3">King Bimbisāra approached Pilindavaccha, bowed, and sat down. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho rājānaṁ māgadhaṁ seniyaṁ bimbisāraṁ āyasmā pilindavaccho etadavoca—</span></p>
<p class="p3">Pilindavaccha said, </p>
<p class="p3"><span class="t1"> </span></p>
<p class="p3"><span class="t5">“kissa, mahārāja, ārāmikakulaṁ bandhāpitan”ti?</span></p>
<p class="p3">“Great king, why have you jailed the family of that monastery worker?” </p>
<p class="p3"><span class="t1"> </span></p>
<p class="p3"><span class="t5">“Tassa, bhante, ārāmikassa ghare suvaṇṇamālā abhirūpā, dassanīyā, pāsādikā;</span></p>
<p class="p3">“Sir, in the house of that monastery worker there was a beautiful golden garland. </p>
<p class="p3"><span class="t1"> </span></p>
<p class="p3"><span class="t5">natthi tādisā amhākampi antepure suvaṇṇamālā;</span></p>
<p class="p3">Even the royal compound has nothing like it. </p>
<p class="p3"><span class="t1"> </span></p>
<p class="p3"><span class="t5">kuto tassa duggatassa?</span></p>
<p class="p3">So how did those poor people get it? </p>
<p class="p3"><span class="t1"> </span></p>
<p class="p3"><span class="t5">Nissaṁsayaṁ corikāya ābhatā”ti.</span></p>
<p class="p3">They must have stolen it.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā pilindavaccho rañño māgadhassa seniyassa bimbisārassa pāsādaṁ suvaṇṇanti adhimucci;</span></p>
<p class="p3">Pilindavaccha then focused his mind on turning King Bimbisāra’s stilt house into gold. </p>
<p class="p3"><span class="t1"> </span></p>
<p class="p3"><span class="t5">so ahosi sabbasovaṇṇamayo.</span></p>
<p class="p3">As a result, the whole house became gold. </p>
<p class="p3"><span class="t1"> </span></p>
<p class="p3"><span class="t5">“Idaṁ pana te, mahārāja, tāva bahuṁ suvaṇṇaṁ kuto”ti?</span></p>
<p class="p3">He said, “Great king, how did you get so much gold?” </p>
<p class="p3"><span class="t1"> </span></p>
<p class="p3"><span class="t5">“Aññātaṁ, bhante, ayyasseveso iddhānubhāvo”ti taṁ ārāmikakulaṁ muñcāpesi.</span></p>
<p class="p3">“Understood, Sir! It’s your supernormal power.” He then released that family. </p>
<p class="p3"><span class="t1"> </span></p>
<p class="p3"><span class="t5">Manussā—</span></p>
<p class="p3">People said, </p>
<p class="p3"><span class="t1"> </span></p>
<p class="p3"><span class="t5">“ayyena kira pilindavacchena sarājikāya parisāya uttari manussadhammaṁ iddhipāṭihāriyaṁ dassitan”ti—</span></p>
<p class="p3">“They say Venerable Pilindavaccha has performed a superhuman feat, a wonder of supernormal power, for the king and his court!” </p>
<p class="p3"><span class="t1"> </span></p>
<p class="p3"><span class="t5">attamanā abhippasannā āyasmato pilindavacchassa pañca bhesajjāni abhihariṁsu, seyyathidaṁ—</span></p>
<p class="p3">Being delighted and gaining confidence in Pilindavaccha, they brought him the five tonics: </p>
<p class="p3"><span class="t1"> </span></p>
<p class="p3"><span class="t5">sappiṁ, navanītaṁ, telaṁ, madhuṁ, phāṇitaṁ.</span></p>
<p class="p3">ghee, butter, oil, honey, and syrup. </p>
<p class="p3"><span class="t1"> </span></p>
<p class="p3"><span class="t5">Pakatiyāpi ca āyasmā pilindavaccho lābhī hoti pañcannaṁ bhesajjānaṁ;</span></p>
<p class="p3">Ordinarily, too, Pilindavaccha was getting the five tonics. </p>
<p class="p3"><span class="t1"> </span></p>
<p class="p3"><span class="t5">laddhaṁ laddhaṁ parisāya vissajjeti.</span></p>
<p class="p3">Since he was getting so much, he gave it away to his followers, </p>
<p class="p3"><span class="t1"> </span></p>
<p class="p3"><span class="t5">Parisā cassa hoti bāhullikā;</span></p>
<p class="p3">who ended up with an abundance of tonics. </p>
<p class="p3"><span class="t1"> </span></p>
<p class="p3"><span class="t5">laddhaṁ laddhaṁ kolambepi, ghaṭepi, pūretvā paṭisāmeti;</span></p>
<p class="p3">After filling up basins and waterpots and setting these aside, </p>
<p class="p3"><span class="t1"> </span></p>
<p class="p3"><span class="t5">parissāvanānipi, thavikāyopi, pūretvā vātapānesu laggeti.</span></p>
<p class="p3">they filled their water filters and bags and hung these in the windows. </p>
<p class="p3"><span class="t1"> </span></p>
<p class="p3"><span class="t5">Tāni olīnavilīnāni tiṭṭhanti.</span></p>
<p class="p3">But the tonics were dripping, </p>
<p class="p3"><span class="t1"> </span></p>
<p class="p3"><span class="t5">Undūrehipi vihārā okiṇṇavikiṇṇā honti.</span></p>
<p class="p3">and the dwellings became infested with rats. </p>
<p class="p3"><span class="t1"> </span></p>
<p class="p3"><span class="t5">Manussā vihāracārikaṁ āhiṇḍantā passitvā ujjhāyanti khiyyanti vipācenti—</span></p>
<p class="p3">When people walking about the dwellings saw this, they complained and criticized them, </p>
<p class="p3"><span class="t1"> </span></p>
<p class="p3"><span class="t5">“antokoṭṭhāgārikā ime samaṇā sakyaputtiyā, seyyathāpi rājā māgadho seniyo bimbisāro”ti.</span></p>
<p class="p3">“These Sakyan monastics are hoarding goods indoors, just like King Seniya Bimbisāra of Magadha.” </p>
<p class="p3"><span class="t1"> </span></p>
<p class="p3"><span class="t5">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span></p>
<p class="p3">The monks heard the complaints of those people </p>
<p class="p3"><span class="t1"> </span></p>
<p class="p3"><span class="t5">Ye te bhikkhū appicchā, te ujjhāyanti khiyyanti vipācenti—</span></p>
<p class="p3">and the monks of few desires complained and criticized those monks, </p>
<p class="p3"><span class="t1"> </span></p>
<p class="p3"><span class="t5">“kathañhi nāma bhikkhū evarūpāya bāhullāya cetessantī”ti.</span></p>
<p class="p3">“How can these monks choose to live with such abundance?” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū te anekapariyāyena vigarahitvā bhagavato etamatthaṁ ārocesuṁ …pe…</span></p>
<p class="p3">After rebuking those monks in many ways, they told the Buddha. Soon afterwards he had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“saccaṁ kira, bhikkhave, bhikkhū evarūpāya bāhullāya cetentī”ti?</span></p>
<p class="p3">“Is it true, monks, that there are monks who live like this?” </p>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti …pe…</span></p>
<p class="p3">“It’s true, Sir.” … </p>
<p class="p3"><span class="t1"> </span></p>
<p class="p3"><span class="t5">vigarahitvā dhammiṁ kathaṁ katvā bhikkhū āmantesi—</span></p>
<p class="p3">after criticizing them, the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“yāni kho pana tāni gilānānaṁ bhikkhūnaṁ paṭisāyanīyāni bhesajjāni, seyyathidaṁ—sappi, navanītaṁ, telaṁ, madhu, phāṇitaṁ, tāni paṭiggahetvā sattāhaparamaṁ sannidhikārakaṁ paribhuñjitabbāni. Taṁ atikkāmayato yathādhammo kāretabbo”ti.</span></p>
<p class="p3">“After being received, the tonics allowable for sick monks—that is, ghee, butter, oil, honey, and syrup—should be used from storage for at most seven days. If you use them beyond that, you should be dealt with according to the rule.” </p>
<p class="p3"><span class="t1"> </span></p>
<p class="p3"><span class="t5">Bhesajjānuññātabhāṇavāro niṭṭhito paṭhamo.</span></p>
<p class="p3">The first section for recitation on allowable medicines is finished. </p>
<p class="p3"><span class="t1"> </span></p>
<p class="p3"><span class="t5">4. Guḷādianujānana</span></p>
<p class="p3">4. The allowance for sugar, etc. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sāvatthiyaṁ yathābhirantaṁ viharitvā yena rājagahaṁ tena cārikaṁ pakkāmi.</span></p>
<p class="p3">When the Buddha had stayed at Sāvatthī for as long as he liked, he set out wandering toward Rājagaha. </p>
<p class="p3"><span class="t1"> </span></p>
<p class="p3"><span class="t5">Addasā kho āyasmā kaṅkhārevato antarāmagge guḷakaraṇaṁ, okkamitvā guḷe piṭṭhampi chārikampi pakkhipante, disvāna—</span></p>
<p class="p3">While they were traveling, Venerable Revata the Doubter saw a place where sugar was being prepared. He went up to that place and saw that they mixed the sugar with flour and ash. He thought, </p>
<p class="p3"><span class="t1"> </span></p>
<p class="p3"><span class="t5">“akappiyo guḷo sāmiso, na kappati guḷo vikāle paribhuñjitun”ti—</span></p>
<p class="p3">“Sugar mixed with food is unallowable, and so it’s unallowable to eat this sugar at the wrong time,” </p>
<p class="p3"><span class="t1"> </span></p>
<p class="p3"><span class="t5">kukkuccāyanto sapariso guḷaṁ na paribhuñjati.</span></p>
<p class="p3">and being afraid of wrongdoing, he and his followers did not take sugar. </p>
<p class="p3"><span class="t1"> </span></p>
<p class="p3"><span class="t5">Yepissa sotabbaṁ maññanti, tepi guḷaṁ na paribhuñjanti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Kimatthāya, bhikkhave, guḷe piṭṭhampi chārikampi pakkhipantī”ti?</span></p>
<p class="p3">“Why are they adding flour and ash to the sugar?” </p>
<p class="p3"><span class="t1"> </span></p>
<p class="p3"><span class="t5">“Thaddhatthāya, bhagavā”ti.</span></p>
<p class="p3">“To harden it, Sir.” </p>
<p class="p3"><span class="t1"> </span></p>
<p class="p3"><span class="t5">“Sace, bhikkhave, thaddhatthāya guḷe piṭṭhampi chārikampi pakkhipanti, so ca guḷotveva saṅkhaṁ gacchati.</span></p>
<p class="p3">“If they add flour or ash to sugar to harden it, it’s still considered as sugar. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, yathāsukhaṁ guḷaṁ paribhuñjitun”ti.</span></p>
<p class="p3">I allow you to take as much sugar as you like.” </p>
<p class="p3"><span class="t1"> </span></p>
<p class="p3"><span class="t5">Addasā kho āyasmā kaṅkhārevato antarāmagge vacce muggaṁ jātaṁ, passitvā—</span></p>
<p class="p3">While still traveling, Revata saw mung beans sprouting from feces. He thought, </p>
<p class="p3"><span class="t1"> </span></p>
<p class="p3"><span class="t5">“akappiyā muggā;</span></p>
<p class="p3">“Mung beans are unallowable; </p>
<p class="p3"><span class="t1"> </span></p>
<p class="p3"><span class="t5">pakkāpi muggā jāyantī”ti—</span></p>
<p class="p3">they sprout even after being digested,” </p>
<p class="p3"><span class="t1"> </span></p>
<p class="p3"><span class="t5">kukkuccāyanto sapariso muggaṁ na paribhuñjati.</span></p>
<p class="p3">and being afraid of wrongdoing, he and his followers did not eat mung beans. </p>
<p class="p3"><span class="t1"> </span></p>
<p class="p3"><span class="t5">Yepissa sotabbaṁ maññanti, tepi muggaṁ na paribhuñjanti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Sace, bhikkhave, pakkāpi muggā jāyanti, anujānāmi, bhikkhave, yathāsukhaṁ muggaṁ paribhuñjitun”ti.</span></p>
<p class="p3">“Although mung beans may sprout after being digested, I allow you to eat as much of it as you like.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno udaravātābādho hoti.</span></p>
<p class="p3">On one occasion a certain monk who had a stomach ache </p>
<p class="p3"><span class="t1"> </span></p>
<p class="p3"><span class="t5">So loṇasovīrakaṁ apāyi.</span></p>
<p class="p3">drank salty purgative </p>
<p class="p3"><span class="t1"> </span></p>
<p class="p3"><span class="t5">Tassa so udaravātābādho paṭippassambhi.</span></p>
<p class="p3">and was cured. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, gilānassa loṇasovīrakaṁ;</span></p>
<p class="p3">“I allow the salty purgative when you’re sick. </p>
<p class="p3"><span class="t1"> </span></p>
<p class="p3"><span class="t5">agilānassa udakasambhinnaṁ pānaparibhogena paribhuñjitun”ti.</span></p>
<p class="p3">If you’re not sick, I allow you to drink it mixed with water.” </p>
<p class="p3"><span class="t1"> </span></p>
<p class="p3"><span class="t5">5. Antovuṭṭhādipaṭikkhepakathā</span></p>
<p class="p3">5. Discussion of the prohibition against storing indoors, etc. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā anupubbena cārikaṁ caramāno yena rājagahaṁ tadavasari. Tatra sudaṁ bhagavā rājagahe viharati veḷuvane kalandakanivāpe.</span></p>
<p class="p3">Wandering on, the Buddha eventually arrived at Rājagaha, where he stayed in the Bamboo Grove, the squirrel sanctuary. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhagavato udaravātābādho hoti.</span></p>
<p class="p3">Soon afterwards the Buddha had a stomach ache. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando—“pubbepi bhagavato udaravātābādho tekaṭulayāguyā phāsu hotī”ti—</span></p>
<p class="p3">Venerable Ānanda thought, “Previously, when the Buddha had a stomach ache, he was comfortable after drinking the threefold pungent rice porridge.” </p>
<p class="p3"><span class="t1"> </span></p>
<p class="p3"><span class="t5">sāmaṁ tilampi, taṇḍulampi, muggampi viññāpetvā, anto vāsetvā, anto sāmaṁ pacitvā bhagavato upanāmesi—</span></p>
<p class="p3">He then asked for sesame seeds, rice, and mung beans, stored them indoors, cooked them himself indoors, and brought them to the Buddha, saying, </p>
<p class="p3"><span class="t1"> </span></p>
<p class="p3"><span class="t5">“pivatu bhagavā tekaṭulayāgun”ti.</span></p>
<p class="p3">“Sir, please drink the threefold pungent rice porridge.” </p>
<p class="p3"><span class="t1"> </span></p>
<p class="p3"><span class="t5">Jānantāpi tathāgatā pucchanti, jānantāpi na pucchanti;</span></p>
<p class="p3">When Buddhas know what is going on, sometimes they ask and sometimes not. </p>
<p class="p3"><span class="t1"> </span></p>
<p class="p3"><span class="t5">kālaṁ viditvā pucchanti, kālaṁ viditvā na pucchanti;</span></p>
<p class="p3">They know the right time to ask and when not to ask. </p>
<p class="p3"><span class="t1"> </span></p>
<p class="p3"><span class="t5">atthasaṁhitaṁ tathāgatā pucchanti, no anatthasaṁhitaṁ.</span></p>
<p class="p3">Buddhas ask when it is beneficial, otherwise not, </p>
<p class="p3"><span class="t1"> </span></p>
<p class="p3"><span class="t5">Anatthasaṁhite setughāto tathāgatānaṁ.</span></p>
<p class="p3">for Buddhas are incapable of doing what is unbeneficial. </p>
<p class="p3"><span class="t1"> </span></p>
<p class="p3"><span class="t5">Dvīhi ākārehi buddhā bhagavanto bhikkhū paṭipucchanti— “dhammaṁ vā desessāma, sāvakānaṁ vā sikkhāpadaṁ paññapessāmā”ti.</span></p>
<p class="p3">Buddhas question the monks for two reasons: to give a teaching or to lay down a training rule. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āyasmantaṁ ānandaṁ āmantesi—“kutāyaṁ, ānanda, yāgū”ti?</span></p>
<p class="p3">The Buddha said to Ānanda, “Ānanda, where does this rice porridge come from?” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando bhagavato etamatthaṁ ārocesi.</span></p>
<p class="p3">Ānanda told him. </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā—</span></p>
<p class="p3">The Buddha criticized him, </p>
<p class="p3"><span class="t1"> </span></p>
<p class="p3"><span class="t5">“ananucchavikaṁ, ānanda, ananulomikaṁ, appatirūpaṁ, assāmaṇakaṁ, akappiyaṁ, akaraṇīyaṁ.</span></p>
<p class="p3">“It’s not suitable, Ānanda, it’s not proper, it’s not worthy of a monastic, it’s not allowable, it’s not to be done. </p>
<p class="p3"><span class="t1"> </span></p>
<p class="p3"><span class="t5">Kathañhi nāma tvaṁ, ānanda, evarūpāya bāhullāya cetessasi.</span></p>
<p class="p3">How could you be so indulgent? </p>
<p class="p3"><span class="t1"> </span></p>
<p class="p3"><span class="t5">Yadapi, ānanda, anto vuṭṭhaṁ tadapi akappiyaṁ;</span></p>
<p class="p3">What has been stored indoors in a monastery is unallowable; </p>
<p class="p3"><span class="t1"> </span></p>
<p class="p3"><span class="t5">yadapi anto pakkaṁ, tadapi akappiyaṁ;</span></p>
<p class="p3">what has been cooked indoors in a monastery is unallowable; </p>
<p class="p3"><span class="t1"> </span></p>
<p class="p3"><span class="t5">yadapi sāmaṁ pakkaṁ, tadapi akappiyaṁ.</span></p>
<p class="p3">what has been cooked by oneself is unallowable. </p>
<p class="p3"><span class="t1"> </span></p>
<p class="p3"><span class="t5">Netaṁ, ānanda, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā dhammiṁ kathaṁ katvā bhikkhū āmantesi—</span></p>
<p class="p3">after rebuking him, he gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, anto vuṭṭhaṁ, anto pakkaṁ, sāmaṁ pakkaṁ paribhuñjitabbaṁ.</span></p>
<p class="p3">“You should not eat what has been stored indoors in a monastery, what has been cooked indoors in a monastery, or what you have cooked yourself. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anto ce, bhikkhave, vuṭṭhaṁ, anto pakkaṁ, sāmaṁ pakkaṁ tañce paribhuñjeyya, āpatti tiṇṇaṁ dukkaṭānaṁ.</span></p>
<p class="p3">If you eat what has been stored indoors in a monastery, cooked indoors in a monastery, and cooked by yourselves, you commit three offenses of wrong conduct. </p>
<p class="p3"><span class="t1"> </span></p>
<p class="p3"><span class="t5">Anto ce, bhikkhave, vuṭṭhaṁ, anto pakkaṁ, aññehi pakkaṁ, tañce paribhuñjeyya, āpatti dvinnaṁ dukkaṭānaṁ.</span></p>
<p class="p3">If you eat what has been stored indoors in a monastery, cooked indoors in a monastery, but cooked by others, you commit two offenses of wrong conduct. </p>
<p class="p3"><span class="t1"> </span></p>
<p class="p3"><span class="t5">Anto ce, bhikkhave, vuṭṭhaṁ, bahi pakkaṁ, sāmaṁ pakkaṁ, tañce paribhuñjeyya, āpatti dvinnaṁ dukkaṭānaṁ.</span></p>
<p class="p3">If you eat what has been stored indoors in a monastery, but cooked outside, yet cooked by yourselves, you commit two offenses of wrong conduct. </p>
<p class="p3"><span class="t1"> </span></p>
<p class="p3"><span class="t5">Bahi ce, bhikkhave, vuṭṭhaṁ, anto pakkaṁ, sāmaṁ pakkaṁ, tañce paribhuñjeyya, āpatti dvinnaṁ dukkaṭānaṁ.</span></p>
<p class="p3">If you eat what has been stored outside, but cooked indoors in a monastery, and cooked by yourselves, you commit two offenses of wrong conduct. </p>
<p class="p3"><span class="t1"> </span></p>
<p class="p3"><span class="t5">Anto ce, bhikkhave, vuṭṭhaṁ, bahi pakkaṁ, aññehi pakkaṁ, tañce paribhuñjeyya, āpatti dukkaṭassa.</span></p>
<p class="p3">If you eat what has been stored indoors in a monastery, but cooked outside, and cooked by others, you commit one offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Bahi ce, bhikkhave, vuṭṭhaṁ, anto pakkaṁ, aññehi pakkaṁ, tañce paribhuñjeyya, āpatti dukkaṭassa.</span></p>
<p class="p3">If you eat what has been stored outside, but cooked indoors in a monastery, yet cooked by others, you commit one offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Bahi ce, bhikkhave, vuṭṭhaṁ, bahi pakkaṁ, sāmaṁ pakkaṁ, tañce paribhuñjeyya, āpatti dukkaṭassa.</span></p>
<p class="p3">If you eat what has been stored outside, and cooked outside, but cooked by yourselves, you commit one offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Bahi ce, bhikkhave, vuṭṭhaṁ, bahi pakkaṁ, aññehi pakkaṁ, tañce paribhuñjeyya, anāpattī”ti.</span></p>
<p class="p3">If you eat what has been stored outside, and cooked outside, and cooked by others, there is no offense.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū—</span></p>
<p class="p3">When the monks knew </p>
<p class="p3"><span class="t1"> </span></p>
<p class="p3"><span class="t5">“bhagavatā sāmaṁpāko paṭikkhitto”ti—</span></p>
<p class="p3">that the Buddha had prohibited them from cooking, </p>
<p class="p3"><span class="t1"> </span></p>
<p class="p3"><span class="t5">puna pāke kukkuccāyanti.</span></p>
<p class="p3">being afraid of wrongdoing, they did not reheat. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, puna pākaṁ pacitun”ti.</span></p>
<p class="p3">“I allow you to reheat what has already been cooked.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena rājagahaṁ dubbhikkhaṁ hoti.</span></p>
<p class="p3">At that time Rājagaha was short of food. </p>
<p class="p3"><span class="t1"> </span></p>
<p class="p3"><span class="t5">Manussā loṇampi, telampi, taṇḍulampi, khādanīyampi ārāmaṁ āharanti.</span></p>
<p class="p3">People brought salt, oil, rice, and fresh food to the monastery. </p>
<p class="p3"><span class="t1"> </span></p>
<p class="p3"><span class="t5">Tāni bhikkhū bahi vāsenti;</span></p>
<p class="p3">The monks stored it outdoors, </p>
<p class="p3"><span class="t1"> </span></p>
<p class="p3"><span class="t5">ukkapiṇḍakāpi khādanti, corāpi haranti.</span></p>
<p class="p3">but it was eaten by vermin and stolen by thieves. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, anto vāsetun”ti.</span></p>
<p class="p3">“I allow you to store food indoors.” </p>
<p class="p3"><span class="t1"> </span></p>
<p class="p3"><span class="t5">Anto vāsetvā bahi pācenti.</span></p>
<p class="p3">The monks stored it indoors, but it was cooked outside. </p>
<p class="p3"><span class="t1"> </span></p>
<p class="p3"><span class="t5">Damakā parivārenti.</span></p>
<p class="p3">They were surrounded by beggars </p>
<p class="p3"><span class="t1"> </span></p>
<p class="p3"><span class="t5">Bhikkhū avissaṭṭhā paribhuñjanti.</span></p>
<p class="p3">and the monks ate in fear. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, anto pacitun”ti.</span></p>
<p class="p3">“I allow cooking indoors.” </p>
<p class="p3"><span class="t1"> </span></p>
<p class="p3"><span class="t5">Dubbhikkhe kappiyakārakā bahutaraṁ haranti, appataraṁ bhikkhūnaṁ denti.</span></p>
<p class="p3">Because of the famine, the attendants took more for themselves and gave less to the monks. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sāmaṁ pacituṁ.</span></p>
<p class="p3">“I allow you to cook. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, anto vuṭṭhaṁ, anto pakkaṁ, sāmaṁ pakkan”ti.</span></p>
<p class="p3">I allow you to store food indoors in the monastery, to cook indoors in the monastery, and to cook.” </p>
<p class="p3"><span class="t1"> </span></p>
<p class="p3"><span class="t5">6. Uggahitapaṭiggahaṇa</span></p>
<p class="p3">6. Receiving what has been picked up </p>
<p class="p3"><span class="t1"> </span></p>
<p class="p3"><span class="t5">Tena kho pana samayena sambahulā bhikkhū kāsīsu vassaṁvuṭṭhā rājagahaṁ gacchantā bhagavantaṁ dassanāya antarāmagge na labhiṁsu lūkhassa vā paṇītassa vā bhojanassa yāvadatthaṁ pāripūriṁ;</span></p>
<p class="p3">On one occasion a number of monks who had completed the rainy-season residence in Kāsī were traveling to Rājagaha to visit the Buddha. While traveling, they did not receive sufficient food, whether fine or coarse. </p>
<p class="p3"><span class="t1"> </span></p>
<p class="p3"><span class="t5">bahuñca phalakhādanīyaṁ ahosi;</span></p>
<p class="p3">Yet there was much fruit, </p>
<p class="p3"><span class="t1"> </span></p>
<p class="p3"><span class="t5">kappiyakārako ca na ahosi.</span></p>
<p class="p3">but no attendant to offer it. </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū kilantarūpā yena rājagahaṁ veḷuvanaṁ kalandakanivāpo, yena bhagavā tenupasaṅkamiṁsu, upasaṅkamitvā bhagavantaṁ abhivādetvā ekamantaṁ nisīdiṁsu.</span></p>
<p class="p3">When those monks arrived at Rājagaha, they were exhausted. They went to the Bamboo Grove, approached the Buddha, bowed, and sat down. </p>
<p class="p3"><span class="t1"> </span></p>
<p class="p3"><span class="t5">Āciṇṇaṁ kho panetaṁ buddhānaṁ bhagavantānaṁ āgantukehi bhikkhūhi saddhiṁ paṭisammodituṁ.</span></p>
<p class="p3">Since it is the custom for Buddhas to greet newly arrived monks, </p>
<p class="p3"><span class="t1"> </span></p>
<p class="p3"><span class="t5">Atha kho bhagavā te bhikkhū etadavoca—</span></p>
<p class="p3">he said to them, </p>
<p class="p3"><span class="t1"> </span></p>
<p class="p3"><span class="t5">“kacci, bhikkhave, khamanīyaṁ, kacci yāpanīyaṁ,</span></p>
<p class="p3">“I hope you’re keeping well, monks, I hope you’re getting by. </p>
<p class="p3"><span class="t1"> </span></p>
<p class="p3"><span class="t5">kaccittha appakilamathena addhānaṁ āgatā;</span></p>
<p class="p3">I hope you’re not tired from traveling. </p>
<p class="p3"><span class="t1"> </span></p>
<p class="p3"><span class="t5">kuto ca tumhe, bhikkhave, āgacchathā”ti?</span></p>
<p class="p3">And where have you come from?” </p>
<p class="p3"><span class="t1"> </span></p>
<p class="p3"><span class="t5">“Khamanīyaṁ, bhagavā, yāpanīyaṁ, bhagavā.</span></p>
<p class="p3">“We’re keeping well, Venerable Sir, we’re getting by,” </p>
<p class="p3"><span class="t1"> </span></p>
<p class="p3"><span class="t5">Idha mayaṁ, bhante, kāsīsu vassaṁvuṭṭhā rājagahaṁ āgacchantā bhagavantaṁ dassanāya antarāmagge na labhimhā lūkhassa vā paṇītassa vā bhojanassa yāvadatthaṁ pāripūriṁ;</span></p>
<p class="p3">and they told him what had happened. </p>
<p class="p3"><span class="t1"> </span></p>
<p class="p3"><span class="t5">bahuñca phalakhādanīyaṁ ahosi;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">kappiyakārako ca na ahosi;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">tena mayaṁ kilantarūpā addhānaṁ āgatā”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, yattha phalakhādanīyaṁ passati, kappiyakārako ca na hoti, sāmaṁ gahetvā, haritvā, kappiyakārake passitvā, bhūmiyaṁ nikkhipitvā, paṭiggahāpetvā paribhuñjituṁ.</span></p>
<p class="p3">“If there is no attendant, but you see fruit, I allow you to pick it up yourself. You should then carry it until you see an attendant, put it on the ground, and have it received. You may then eat it. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, uggahitaṁ paṭiggahitun”ti.</span></p>
<p class="p3">I allow you to receive what you have picked up.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa brāhmaṇassa navā ca tilā navañca madhu uppannā honti.</span></p>
<p class="p3">On one occasion a certain brahmin had obtained fresh sesame seed and fresh honey. </p>
<p class="p3"><span class="t1"> </span></p>
<p class="p3"><span class="t5">Atha kho tassa brāhmaṇassa etadahosi—</span></p>
<p class="p3">He thought, </p>
<p class="p3"><span class="t1"> </span></p>
<p class="p3"><span class="t5">“yannūnāhaṁ nave ca tile navañca madhuṁ buddhappamukhassa bhikkhusaṅghassa dadeyyan”ti.</span></p>
<p class="p3">“Why don’t I give this to the Sangha of monks headed by the Buddha?” </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo yena bhagavā tenupasaṅkami, upasaṅkamitvā bhagavatā saddhiṁ paṭisammodi, sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi.</span></p>
<p class="p3">He then went to the Buddha, exchanged pleasantries with him, </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhito kho so brāhmaṇo bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“adhivāsetu me bhavaṁ gotamo svātanāya bhattaṁ, saddhiṁ bhikkhusaṅghenā”ti.</span></p>
<p class="p3">“Please accept tomorrow’s meal from me together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo bhagavato adhivāsanaṁ viditvā pakkāmi.</span></p>
<p class="p3">Knowing that the Buddha had consented, the brahmin left. </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo tassā rattiyā accayena paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—</span></p>
<p class="p3">The following morning that brahmin had various kinds of fine food prepared. He then had the Buddha informed </p>
<p class="p3"><span class="t1"> </span></p>
<p class="p3"><span class="t5">“kālo, bho gotama, niṭṭhitaṁ bhattan”ti.</span></p>
<p class="p3">that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena tassa brāhmaṇassa nivesanaṁ tenupasaṅkami, upasaṅkamitvā paññatte āsane nisīdi, saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and went to that brahmin’s house, where he sat down on the prepared seat. </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā bhagavantaṁ bhuttāviṁ onītapattapāṇiṁ ekamantaṁ nisīdi.</span></p>
<p class="p3">That brahmin personally served various kinds of fine food to the Sangha of monks headed by the Buddha. When the Buddha had finished his meal, the brahmin sat down to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho taṁ brāhmaṇaṁ bhagavā dhammiyā kathāya sandassetvā, samādapetvā, samuttejetvā, sampahaṁsetvā uṭṭhāyāsanā pakkāmi.</span></p>
<p class="p3">The Buddha then instructed, inspired, and gladdened him with a teaching, after which he got up and left. </p>
<p class="p3"><span class="t1"> </span></p>
<p class="p3"><span class="t5">Atha kho tassa brāhmaṇassa acirapakkantassa bhagavato etadahosi—</span></p>
<p class="p3">Soon after the Buddha had left, that brahmin thought, </p>
<p class="p3"><span class="t1"> </span></p>
<p class="p3"><span class="t5">“yesaṁ kho mayā atthāya buddhappamukho bhikkhusaṅgho nimantito, ‘nave ca tile navañca madhuṁ dassāmī’ti, te mayā pamuṭṭhā dātuṁ.</span></p>
<p class="p3">“I invited the Sangha of monks headed by the Buddha to give them the fresh sesame seed and honey, but I forgot about it. </p>
<p class="p3"><span class="t1"> </span></p>
<p class="p3"><span class="t5">Yannūnāhaṁ nave ca tile navañca madhuṁ kolambehi ca ghaṭehi ca ārāmaṁ harāpeyyan”ti.</span></p>
<p class="p3">Why don’t I take the sesame seed and honey to the monastery in basins and waterpots?” </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo nave ca tile navañca madhuṁ kolambehi ca ghaṭehi ca ārāmaṁ harāpetvā yena bhagavā tenupasaṅkami, upasaṅkamitvā ekamantaṁ aṭṭhāsi.</span></p>
<p class="p3">And he did just that. He then approached the Buddha </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhito kho so brāhmaṇo bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“yesaṁ kho mayā, bho gotama, atthāya buddhappamukho bhikkhusaṅgho nimantito, ‘nave ca tile navañca madhuṁ dassāmī’ti, te mayā pamuṭṭhā dātuṁ.</span></p>
<p class="p3">“When I invited you for a meal, I forgot to give you fresh sesame seeds and honey. </p>
<p class="p3"><span class="t1"> </span></p>
<p class="p3"><span class="t5">Paṭiggaṇhātu me bhavaṁ gotamo nave ca tile navañca madhun”ti.</span></p>
<p class="p3">Please accept it.” </p>
<p class="p3"><span class="t1"> </span></p>
<p class="p3"><span class="t5">“Tena hi, brāhmaṇa, bhikkhūnaṁ dehī”ti.</span></p>
<p class="p3">“Well then, brahmin, give it to the monks.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū dubbhikkhe appamattakepi pavārenti, paṭisaṅkhāpi paṭikkhipanti,</span></p>
<p class="p3">At this time, because food was scarce, the monks refused an invitation to eat more even after taking just a little. After reflection, they declined further food. </p>
<p class="p3"><span class="t1"> </span></p>
<p class="p3"><span class="t5">sabbo ca saṅgho pavārito hoti. Bhikkhū kukkuccāyantā na paṭiggaṇhanti.</span></p>
<p class="p3">Now the whole sangha was invited. Being afraid of wrongdoing, they did not accept. </p>
<p class="p3"><span class="t1"> </span></p>
<p class="p3"><span class="t5">“Paṭiggaṇhatha, bhikkhave, paribhuñjatha.</span></p>
<p class="p3">“Accept, monks, and eat. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, tato nīhaṭaṁ bhuttāvinā pavāritena anatirittaṁ paribhuñjitun”ti.</span></p>
<p class="p3">I allow one who has finished his meal and refused an invitation to eat more to eat non-leftovers that have been brought out.” </p>
<p class="p3"><span class="t1"> </span></p>
<p class="p3"><span class="t5">7. Paṭiggahitādianujānana</span></p>
<p class="p3">7. The allowance for what has been received, etc. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato upanandassa sakyaputtassa upaṭṭhākakulaṁ saṅghassatthāya khādanīyaṁ pāhesi—</span></p>
<p class="p3">On one occasion a family who was supporting Venerable Upananda the Sakyan sent fresh food to the Sangha, saying, </p>
<p class="p3"><span class="t1"> </span></p>
<p class="p3"><span class="t5">“ayyassa upanandassa dassetvā saṅghassa dātabban”ti.</span></p>
<p class="p3">“After showing it to Venerable Upananda, it’s to be given to the Sangha.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā upanando sakyaputto gāmaṁ piṇḍāya paviṭṭho hoti.</span></p>
<p class="p3">Just then Upananda had entered the village for alms. </p>
<p class="p3"><span class="t1"> </span></p>
<p class="p3"><span class="t5">Atha kho te manussā ārāmaṁ gantvā bhikkhū pucchiṁsu—</span></p>
<p class="p3">When those people arrived at the monastery, they asked for Upananda, </p>
<p class="p3"><span class="t1"> </span></p>
<p class="p3"><span class="t5">“kahaṁ, bhante, ayyo upanando”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Esāvuso, āyasmā upanando sakyaputto gāmaṁ piṇḍāya paviṭṭho”ti.</span></p>
<p class="p3">and they were told where he was. </p>
<p class="p3"><span class="t1"> </span></p>
<p class="p3"><span class="t5">“Idaṁ, bhante, khādanīyaṁ ayyassa upanandassa dassetvā saṅghassa dātabban”ti.</span></p>
<p class="p3">They said, “Venerables, after showing it to Venerable Upananda, this fresh food is to be given to the Sangha.” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">The monks told the Buddha and he said, </p>
<p class="p3"><span class="t1"> </span></p>
<p class="p3"><span class="t5">“Tena hi, bhikkhave, paṭiggahetvā nikkhipatha yāva upanando āgacchatī”ti.</span></p>
<p class="p3">“Well then, receive it and put it aside until Upananda returns.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā upanando sakyaputto purebhattaṁ kulāni payirupāsitvā divā āgacchati.</span></p>
<p class="p3">But because Upananda visited families before eating, he returned late to the monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū dubbhikkhe appamattakepi pavārenti, paṭisaṅkhāpi paṭikkhipanti, sabbo ca saṅgho pavārito hoti.</span></p>
<p class="p3">At this time, because food was scarce, the monks refused an invitation to eat more even after taking just a little. After reflection, they declined further food. Now the whole sangha was invited. </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā na paṭiggaṇhanti.</span></p>
<p class="p3">Being afraid of wrongdoing, they did not accept. </p>
<p class="p3"><span class="t1"> </span></p>
<p class="p3"><span class="t5">“Paṭiggaṇhatha, bhikkhave, paribhuñjatha.</span></p>
<p class="p3">“Accept, monks, and eat. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, purebhattaṁ paṭiggahitaṁ bhuttāvinā pavāritena anatirittaṁ paribhuñjitun”ti.</span></p>
<p class="p3">I allow one who has finished his meal and refused an invitation to eat more to eat non-leftovers that were received before the meal.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā rājagahe yathābhirantaṁ viharitvā yena sāvatthi tena cārikaṁ pakkāmi.</span></p>
<p class="p3">When the Buddha had stayed at Rājagaha for as long as he liked, he set out wandering toward Sāvatthī. </p>
<p class="p3"><span class="t1"> </span></p>
<p class="p3"><span class="t5">Anupubbena cārikaṁ caramāno yena sāvatthi tadavasari.</span></p>
<p class="p3">When he eventually arrived, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā sāvatthiyaṁ viharati jetavane anāthapiṇḍikassa ārāme.</span></p>
<p class="p3">he stayed in the Jeta Grove, Anāthapiṇḍika’s Monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato sāriputtassa kāyaḍāhābādho hoti.</span></p>
<p class="p3">At that time Venerable Sāriputta had a fever. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno yenāyasmā sāriputto tenupasaṅkami, upasaṅkamitvā āyasmantaṁ sāriputtaṁ etadavoca—</span></p>
<p class="p3">Venerable Mahāmoggallāna went to him and asked, </p>
<p class="p3"><span class="t1"> </span></p>
<p class="p3"><span class="t5">“pubbe te, āvuso sāriputta, kāyaḍāhābādho kena phāsu hotī”ti?</span></p>
<p class="p3">“When you previously had a fever, Sāriputta, what did you do to get better?” </p>
<p class="p3"><span class="t1"> </span></p>
<p class="p3"><span class="t5">“Bhisehi ca me, āvuso, muḷālikāhi cā”ti.</span></p>
<p class="p3">“I had lotus roots and tubers.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva jetavane antarahito mandākiniyā pokkharaṇiyā tīre pāturahosi.</span></p>
<p class="p3">Then, just as a strong man might bend or stretch his arm, so too Mahāmoggallāna disappeared from the Jeta Grove and appeared on the banks of the Mandākinī lotus pond. </p>
<p class="p3"><span class="t1"> </span></p>
<p class="p3"><span class="t5">Addasā kho aññataro nāgo āyasmantaṁ mahāmoggallānaṁ dūratova āgacchantaṁ, disvāna āyasmantaṁ mahāmoggallānaṁ etadavoca—</span></p>
<p class="p3">An elephant saw Mahāmoggallāna coming and said to him, </p>
<p class="p3"><span class="t1"> </span></p>
<p class="p3"><span class="t5">“etu kho, bhante, ayyo mahāmoggallāno. Svāgataṁ, bhante, ayyassa mahāmoggallānassa.</span></p>
<p class="p3">“Welcome, Venerable Mahāmoggallāna, please come. </p>
<p class="p3"><span class="t1"> </span></p>
<p class="p3"><span class="t5">Kena, bhante, ayyassa attho;</span></p>
<p class="p3">Venerable, what do you need? </p>
<p class="p3"><span class="t1"> </span></p>
<p class="p3"><span class="t5">kiṁ dammī”ti?</span></p>
<p class="p3">What may I give?” </p>
<p class="p3"><span class="t1"> </span></p>
<p class="p3"><span class="t5">“Bhisehi ca me, āvuso, attho, muḷālikāhi cā”ti.</span></p>
<p class="p3">“I need lotus roots and tubers.” </p>
<p class="p3"><span class="t1"> </span></p>
<p class="p3"><span class="t5">Atha kho so nāgo aññataraṁ nāgaṁ āṇāpesi—</span></p>
<p class="p3">That elephant told another elephant, </p>
<p class="p3"><span class="t1"> </span></p>
<p class="p3"><span class="t5">“tena hi, bhaṇe, ayyassa bhise ca muḷālikāyo ca yāvadatthaṁ dehī”ti.</span></p>
<p class="p3">“Listen, give as many roots and tubers as the Venerable needs.” </p>
<p class="p3"><span class="t1"> </span></p>
<p class="p3"><span class="t5">Atha kho so nāgo mandākiniṁ pokkharaṇiṁ ogāhetvā, soṇḍāya bhisañca muḷālikañca abbāhitvā, suvikkhālitaṁ vikkhāletvā, bhaṇḍikaṁ bandhitvā yenāyasmā mahāmoggallāno tenupasaṅkami.</span></p>
<p class="p3">It plunged into the Mandākinī lotus pond and pulled up lotus roots and tubers with his trunk. It gave them a good rinse, bound them in a bundle, and went up to Mahāmoggallāna. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—mandākiniyā pokkharaṇiyā tīre antarahito jetavane pāturahosi.</span></p>
<p class="p3">Then, just as a strong man might bend or stretch his arm, so too Mahāmoggallāna disappeared from the banks of the Mandākinī lotus pond and appeared in the Jeta Grove. </p>
<p class="p3"><span class="t1"> </span></p>
<p class="p3"><span class="t5">Sopi kho nāgo mandākiniyā pokkharaṇiyā tīre antarahito jetavane pāturahosi.</span></p>
<p class="p3">And that elephant did the same. </p>
<p class="p3"><span class="t1"> </span></p>
<p class="p3"><span class="t5">Atha kho so nāgo āyasmato mahāmoggallānassa bhise ca muḷālikāyo ca paṭiggahāpetvā jetavane antarahito mandākiniyā pokkharaṇiyā tīre pāturahosi.</span></p>
<p class="p3">It then had the roots and tubers offered to Mahāmoggallāna and returned to the Mandākinī lotus pond in the same manner. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā mahāmoggallāno āyasmato sāriputtassa bhise ca muḷālikāyo ca upanāmesi.</span></p>
<p class="p3">Mahāmoggallāna then brought those lotus roots and tubers to Sāriputta. </p>
<p class="p3"><span class="t1"> </span></p>
<p class="p3"><span class="t5">Atha kho āyasmato sāriputtassa bhise ca muḷālikāyo ca bhuttassa kāyaḍāhābādho paṭippassambhi.</span></p>
<p class="p3">When he had eaten them, his fever subsided. </p>
<p class="p3"><span class="t1"> </span></p>
<p class="p3"><span class="t5">Bahū bhisā ca muḷālikāyo ca avasiṭṭhā honti.</span></p>
<p class="p3">But there was much leftover. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhū dubbhikkhe appamattakepi pavārenti, paṭisaṅkhāpi paṭikkhipanti, sabbo ca saṅgho pavārito hoti.</span></p>
<p class="p3">At this time, because food was scarce, the monks refused an invitation to eat more even after taking just a little. After reflection, they declined further food. </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā na paṭiggaṇhanti.</span></p>
<p class="p3">Being afraid of wrongdoing, they did not accept. </p>
<p class="p3"><span class="t1"> </span></p>
<p class="p3"><span class="t5">“Paṭiggaṇhatha, bhikkhave, paribhuñjatha.</span></p>
<p class="p3">“Accept, monks, and eat. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, vanaṭṭhaṁ pokkharaṭṭhaṁ bhuttāvinā pavāritena anatirittaṁ paribhuñjitun”ti.</span></p>
<p class="p3">I allow one who has finished his meal and refused an invitation to eat more to eat non-leftovers coming from the forest or a lotus pond.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena sāvatthiyaṁ bahuṁ phalakhādanīyaṁ uppannaṁ hoti, kappiyakārako ca na hoti.</span></p>
<p class="p3">On one occasion in Sāvatthī much fruit had been given but there was no attendant. </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā phalaṁ na paribhuñjanti.</span></p>
<p class="p3">Being afraid of wrongdoing, the monks did not eat it. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, abījaṁ nibbattabījaṁ akatakappaṁ phalaṁ paribhuñjitun”ti.</span></p>
<p class="p3">“I allow you to eat fruit that hasn’t been made allowable if it’s seedless or the seeds have been removed.” </p>
<p class="p3"><span class="t1"> </span></p>
<p class="p3"><span class="t5">8. Satthakammapaṭikkhepakathā</span></p>
<p class="p3">8. Discussion of the prohibition against surgery </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sāvatthiyaṁ yathābhirantaṁ viharitvā yena rājagahaṁ tena cārikaṁ pakkāmi.</span></p>
<p class="p3">When the Buddha had stayed at Sāvatthī for as long as he liked, he set out wandering toward Rājagaha. </p>
<p class="p3"><span class="t1"> </span></p>
<p class="p3"><span class="t5">Anupubbena cārikaṁ caramāno yena rājagahaṁ tadavasari.</span></p>
<p class="p3">When he eventually arrived, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā rājagahe viharati veḷuvane kalandakanivāpe.</span></p>
<p class="p3">he stayed in the Bamboo Grove, the squirrel sanctuary. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarassa bhikkhuno bhagandalābādho hoti.</span></p>
<p class="p3">At this time a certain monk had hemorrhoids </p>
<p class="p3"><span class="t1"> </span></p>
<p class="p3"><span class="t5">Ākāsagotto vejjo satthakammaṁ karoti.</span></p>
<p class="p3">and the doctor Ākāsagotta performed surgery. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā senāsanacārikaṁ āhiṇḍanto yena tassa bhikkhuno vihāro tenupasaṅkami.</span></p>
<p class="p3">Just then, while walking about the dwellings, the Buddha came to this monk’s dwelling. </p>
<p class="p3"><span class="t1"> </span></p>
<p class="p3"><span class="t5">Addasā kho ākāsagotto vejjo bhagavantaṁ dūratova āgacchantaṁ, disvāna bhagavantaṁ etadavoca—</span></p>
<p class="p3">Ākāsagotta saw the Buddha coming, and he said to him, </p>
<p class="p3"><span class="t1"> </span></p>
<p class="p3"><span class="t5">“āgacchatu bhavaṁ gotamo, imassa bhikkhuno vaccamaggaṁ passatu, seyyathāpi godhāmukhan”ti.</span></p>
<p class="p3">“Good Gotama, please come and see this monk’s anus. It’s just like the mouth of a lizard.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā—</span></p>
<p class="p3">The Buddha thought, </p>
<p class="p3"><span class="t1"> </span></p>
<p class="p3"><span class="t5">“so maṁ khvāyaṁ moghapuriso uppaṇḍetī”ti—</span></p>
<p class="p3">“This fool is mocking me,” </p>
<p class="p3"><span class="t1"> </span></p>
<p class="p3"><span class="t5">tatova paṭinivattitvā, etasmiṁ nidāne etasmiṁ pakaraṇe bhikkhusaṅghaṁ sannipātāpetvā, bhikkhū paṭipucchi—</span></p>
<p class="p3">and he turned around right there. Soon afterwards he had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“atthi kira, bhikkhave, amukasmiṁ vihāre bhikkhu gilāno”ti?</span></p>
<p class="p3">“Is there a sick monk in such-and-such a dwelling?” </p>
<p class="p3"><span class="t1"> </span></p>
<p class="p3"><span class="t5">“Atthi, bhagavā”ti.</span></p>
<p class="p3">“There is, Sir.” </p>
<p class="p3"><span class="t1"> </span></p>
<p class="p3"><span class="t5">“Kiṁ tassa, bhikkhave, bhikkhuno ābādho”ti?</span></p>
<p class="p3">“What’s his illness?” </p>
<p class="p3"><span class="t1"> </span></p>
<p class="p3"><span class="t5">“Tassa, bhante, āyasmato bhagandalābādho, ākāsagotto vejjo satthakammaṁ karotī”ti.</span></p>
<p class="p3">“He has hemorrhoids and the doctor Ākāsagotta is performing surgery.” </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā—</span></p>
<p class="p3">The Buddha criticized him, </p>
<p class="p3"><span class="t1"> </span></p>
<p class="p3"><span class="t5">“ananucchavikaṁ, bhikkhave, tassa moghapurisassa, ananulomikaṁ, appatirūpaṁ, assāmaṇakaṁ, akappiyaṁ, akaraṇīyaṁ.</span></p>
<p class="p3">“It’s not suitable, monks, for that foolish man, it’s not proper, it’s not worthy of a monastic, it’s not allowable, it’s not to be done. </p>
<p class="p3"><span class="t1"> </span></p>
<p class="p3"><span class="t5">Kathañhi nāma so, bhikkhave, moghapuriso sambādhe satthakammaṁ kārāpessati.</span></p>
<p class="p3">How can he have surgery on the private parts? </p>
<p class="p3"><span class="t1"> </span></p>
<p class="p3"><span class="t5">Sambādhe, bhikkhave, sukhumā chavi, duropayo vaṇo, dupparihāraṁ satthaṁ.</span></p>
<p class="p3">In that area the skin is delicate, sores heel with difficulty, and a scalpel is hard to wield. </p>
<p class="p3"><span class="t1"> </span></p>
<p class="p3"><span class="t5">Netaṁ, bhikkhave, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā …pe…</span></p>
<p class="p3">after criticizing him … </p>
<p class="p3"><span class="t1"> </span></p>
<p class="p3"><span class="t5">dhammiṁ kathaṁ katvā bhikkhū āmantesi—</span></p>
<p class="p3">he gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, sambādhe satthakammaṁ kārāpetabbaṁ.</span></p>
<p class="p3">“You should not have surgery on the private parts. </p>
<p class="p3"><span class="t1"> </span></p>
<p class="p3"><span class="t5">Yo kārāpeyya, āpatti thullaccayassā”ti.</span></p>
<p class="p3">If you do, you commit a serious offense.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena chabbaggiyā bhikkhū—</span></p>
<p class="p3">When they knew that the Buddha had prohibited surgery, </p>
<p class="p3"><span class="t1"> </span></p>
<p class="p3"><span class="t5">“bhagavatā satthakammaṁ paṭikkhittan”ti—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">vatthikammaṁ kārāpenti.</span></p>
<p class="p3">the monks from the group of six had enemas. </p>
<p class="p3"><span class="t1"> </span></p>
<p class="p3"><span class="t5">Ye te bhikkhū appicchā, te ujjhāyanti khiyyanti vipācenti—</span></p>
<p class="p3">The monks of few desires complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma chabbaggiyā bhikkhū vatthikammaṁ kārāpessantī”ti.</span></p>
<p class="p3">“How can the monks from the group of six have enemas?” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū bhagavato etamatthaṁ ārocesuṁ.</span></p>
<p class="p3">They told the Buddha what had happened. </p>
<p class="p3"><span class="t1"> </span></p>
<p class="p3"><span class="t5">“Saccaṁ kira, bhikkhave, chabbaggiyā bhikkhū vatthikammaṁ kārāpentī”ti?</span></p>
<p class="p3">“Is it true, monks, that the monks from the group of six are having enemas?” </p>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti …pe…</span></p>
<p class="p3">“It’s true, Sir.” … </p>
<p class="p3"><span class="t1"> </span></p>
<p class="p3"><span class="t5">vigarahitvā dhammiṁ kathaṁ katvā bhikkhū āmantesi—</span></p>
<p class="p3">after criticizing them, the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, sambādhassa sāmantā dvaṅgulā satthakammaṁ vā vatthikammaṁ vā kārāpetabbaṁ.</span></p>
<p class="p3">“You should not get surgery within 3.5 centimeters of the private parts or have enemas. </p>
<p class="p3"><span class="t1"> </span></p>
<p class="p3"><span class="t5">Yo kārāpeyya, āpatti thullaccayassā”ti.</span></p>
<p class="p3">If you do, you commit a serious offense.” </p>
<p class="p3"><span class="t1"> </span></p>
<p class="p3"><span class="t5">9. Manussamaṁsapaṭikkhepakathā</span></p>
<p class="p3">9. Discussion of the prohibition against human flesh </p>
<p class="p3"><span class="t1"> </span></p>
<p class="p3"><span class="t5">Atha kho bhagavā rājagahe yathābhirantaṁ viharitvā yena bārāṇasī tena cārikaṁ pakkāmi.</span></p>
<p class="p3">When the Buddha had stayed at Rājagaha for as long as he liked, he set out wandering toward Benares. </p>
<p class="p3"><span class="t1"> </span></p>
<p class="p3"><span class="t5">Anupubbena cārikaṁ caramāno yena bārāṇasī tadavasari.</span></p>
<p class="p3">When he eventually arrived, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā bārāṇasiyaṁ viharati isipatane migadāye.</span></p>
<p class="p3">he stayed in the deer park at Isipatana. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bārāṇasiyaṁ suppiyo ca upāsako suppiyā ca upāsikā ubhatopasannā honti, dāyakā, kārakā, saṅghupaṭṭhākā.</span></p>
<p class="p3">At that time in Benares there were two lay-followers, Suppiya and Suppiyā, husband and wife, both with confidence in Buddhism. They were donors and benefactors, and they supported the Sangha. </p>
<p class="p3"><span class="t1"> </span></p>
<p class="p3"><span class="t5">Atha kho suppiyā upāsikā ārāmaṁ gantvā vihārena vihāraṁ pariveṇena pariveṇaṁ upasaṅkamitvā bhikkhū pucchati—</span></p>
<p class="p3">On one occasion Suppiyā went to the monastery and walked from dwelling to dwelling, from precincts to precincts, asking the monks, </p>
<p class="p3"><span class="t1"> </span></p>
<p class="p3"><span class="t5">“ko, bhante, gilāno, kassa kiṁ āhariyatū”ti?</span></p>
<p class="p3">“Is anyone sick? What may I bring?” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarena bhikkhunā virecanaṁ pītaṁ hoti.</span></p>
<p class="p3">Just then a certain monk had drunk a purgative. </p>
<p class="p3"><span class="t1"> </span></p>
<p class="p3"><span class="t5">Atha kho so bhikkhu suppiyaṁ upāsikaṁ etadavoca—</span></p>
<p class="p3">He told Suppiyā about this, adding, </p>
<p class="p3"><span class="t1"> </span></p>
<p class="p3"><span class="t5">“mayā kho, bhagini, virecanaṁ pītaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Attho me paṭicchādanīyenā”ti.</span></p>
<p class="p3">“I need meat broth.” </p>
<p class="p3"><span class="t1"> </span></p>
<p class="p3"><span class="t5">“Suṭṭhu, ayya, āhariyissatī”ti</span></p>
<p class="p3">“No problem, I’ll organize it.” </p>
<p class="p3"><span class="t1"> </span></p>
<p class="p3"><span class="t5">gharaṁ gantvā antevāsiṁ āṇāpesi—</span></p>
<p class="p3">She then returned to her house and told a servant, </p>
<p class="p3"><span class="t1"> </span></p>
<p class="p3"><span class="t5">“gaccha, bhaṇe, pavattamaṁsaṁ jānāhī”ti.</span></p>
<p class="p3">“Go and get some meat.” </p>
<p class="p3"><span class="t1"> </span></p>
<p class="p3"><span class="t5">“Evaṁ, ayye”ti kho so puriso suppiyāya upāsikāya paṭissuṇitvā kevalakappaṁ bārāṇasiṁ āhiṇḍanto na addasa pavattamaṁsaṁ.</span></p>
<p class="p3">Saying, “Yes, lady,” he walked around the whole of Benares, but could not find any. </p>
<p class="p3"><span class="t1"> </span></p>
<p class="p3"><span class="t5">Atha kho so puriso yena suppiyā upāsikā tenupasaṅkami, upasaṅkamitvā suppiyaṁ upāsikaṁ etadavoca—</span></p>
<p class="p3">So he returned to Suppiyā and said, </p>
<p class="p3"><span class="t1"> </span></p>
<p class="p3"><span class="t5">“natthayye pavattamaṁsaṁ.</span></p>
<p class="p3">“There’s no meat. </p>
<p class="p3"><span class="t1"> </span></p>
<p class="p3"><span class="t5">Māghāto ajjā”ti.</span></p>
<p class="p3">Today there’s no slaughtering.” </p>
<p class="p3"><span class="t1"> </span></p>
<p class="p3"><span class="t5">Atha kho suppiyāya upāsikāya etadahosi—</span></p>
<p class="p3">Suppiyā thought, </p>
<p class="p3"><span class="t1"> </span></p>
<p class="p3"><span class="t5">“tassa kho gilānassa bhikkhuno paṭicchādanīyaṁ alabhantassa ābādho vā abhivaḍḍhissati, kālaṅkiriyā vā bhavissati.</span></p>
<p class="p3">“If that monk doesn’t get meat broth, his illness will get worse or he will die. </p>
<p class="p3"><span class="t1"> </span></p>
<p class="p3"><span class="t5">Na kho metaṁ patirūpaṁ yāhaṁ paṭissuṇitvā na harāpeyyan”ti.</span></p>
<p class="p3">Because I’ve already agreed to provide it, it would not be right if I didn’t.” </p>
<p class="p3"><span class="t1"> </span></p>
<p class="p3"><span class="t5">Potthanikaṁ gahetvā ūrumaṁsaṁ ukkantitvā dāsiyā adāsi—</span></p>
<p class="p3">She then took a knife, cut flesh from her own thigh, and gave it to a slave, saying, </p>
<p class="p3"><span class="t1"> </span></p>
<p class="p3"><span class="t5">“handa, je, imaṁ maṁsaṁ sampādetvā amukasmiṁ vihāre bhikkhu gilāno, tassa dajjāhi.</span></p>
<p class="p3">“Prepare this meat and give it to the sick monk in such-and-such a dwelling. </p>
<p class="p3"><span class="t1"> </span></p>
<p class="p3"><span class="t5">Yo ca maṁ pucchati, ‘gilānā’ti paṭivedehī”ti uttarāsaṅgena ūruṁ veṭhetvā ovarakaṁ pavisitvā mañcake nipajji.</span></p>
<p class="p3">If anyone asks for me, tell them I’m sick.” She then wrapped her thigh in her upper robe, entered her bedroom, and lay down on the bed. </p>
<p class="p3"><span class="t1"> </span></p>
<p class="p3"><span class="t5">Atha kho suppiyo upāsako gharaṁ gantvā dāsiṁ pucchi—</span></p>
<p class="p3">When Suppiya returned home, he asked the slave where his wife was. </p>
<p class="p3"><span class="t1"> </span></p>
<p class="p3"><span class="t5">“kahaṁ suppiyā”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Esāyya, ovarake nipannā”ti.</span></p>
<p class="p3">Being told where she was, </p>
<p class="p3"><span class="t1"> </span></p>
<p class="p3"><span class="t5">Atha kho suppiyo upāsako yena suppiyā upāsikā tenupasaṅkami, upasaṅkamitvā suppiyaṁ upāsikaṁ etadavoca—</span></p>
<p class="p3">he went to see her, </p>
<p class="p3"><span class="t1"> </span></p>
<p class="p3"><span class="t5">“kissa nipannāsī”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Gilānāmhī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Kiṁ te ābādho”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho suppiyā upāsikā suppiyassa upāsakassa etamatthaṁ ārocesi.</span></p>
<p class="p3">and she told him what had happened. </p>
<p class="p3"><span class="t1"> </span></p>
<p class="p3"><span class="t5">Atha kho suppiyo upāsako—</span></p>
<p class="p3">He thought, </p>
<p class="p3"><span class="t1"> </span></p>
<p class="p3"><span class="t5">“acchariyaṁ vata bho, abbhutaṁ vata bho.</span></p>
<p class="p3">“It’s astonishing and amazing </p>
<p class="p3"><span class="t1"> </span></p>
<p class="p3"><span class="t5">Yāva saddhāyaṁ suppiyā pasannā, yatra hi nāma attanopi maṁsāni pariccattāni.</span></p>
<p class="p3">how much faith and confidence Suppiyā has, in that she gives up even her own flesh. </p>
<p class="p3"><span class="t1"> </span></p>
<p class="p3"><span class="t5">Kimpimāya aññaṁ kiñci adeyyaṁ bhavissatī”ti—</span></p>
<p class="p3">Is there anything she would not give?” </p>
<p class="p3"><span class="t1"> </span></p>
<p class="p3"><span class="t5">haṭṭho udaggo yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">Delighted and joyful he went to the Buddha. He bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho suppiyo upāsako bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“adhivāsetu me, bhante, bhagavā svātanāya bhattaṁ, saddhiṁ bhikkhusaṅghenā”ti.</span></p>
<p class="p3">“Venerable Sir, please accept tomorrow’s meal from me together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho suppiyo upāsako bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span></p>
<p class="p3">Knowing that the Buddha had consented, Suppiya got up from his seat, bowed down, circumambulated the Buddha with his right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho suppiyo upāsako tassā rattiyā accayena paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—“kālo, bhante, niṭṭhitaṁ bhattan”ti.</span></p>
<p class="p3">The following morning Suppiya had various kinds of fine food prepared. He then had the Buddha informed that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena suppiyassa upāsakassa nivesanaṁ tenupasaṅkami, upasaṅkamitvā paññatte āsane nisīdi, saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and, together with the Sangha of monks, went to Suppiya’s house, where he sat down on the prepared seat. </p>
<p class="p3"><span class="t1"> </span></p>
<p class="p3"><span class="t5">Atha kho suppiyo upāsako yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ aṭṭhāsi.</span></p>
<p class="p3">Suppiya approached the Buddha and bowed down to him. </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhitaṁ kho suppiyaṁ upāsakaṁ bhagavā etadavoca—“kahaṁ, suppiyā”ti?</span></p>
<p class="p3">The Buddha asked him where Suppiyā was </p>
<p class="p3"><span class="t1"> </span></p>
<p class="p3"><span class="t5">“Gilānā, bhagavā”ti.</span></p>
<p class="p3">and he replied that she was sick. </p>
<p class="p3"><span class="t1"> </span></p>
<p class="p3"><span class="t5">“Tena hi āgacchatū”ti.</span></p>
<p class="p3">“Well then, please tell her to come.” </p>
<p class="p3"><span class="t1"> </span></p>
<p class="p3"><span class="t5">“Na, bhagavā, ussahatī”ti.</span></p>
<p class="p3">“She’s not able, Sir.” </p>
<p class="p3"><span class="t1"> </span></p>
<p class="p3"><span class="t5">“Tena hi pariggahetvāpi ānethā”ti.</span></p>
<p class="p3">“Well then, carry her in here.” </p>
<p class="p3"><span class="t1"> </span></p>
<p class="p3"><span class="t5">Atha kho suppiyo upāsako suppiyaṁ upāsikaṁ pariggahetvā ānesi.</span></p>
<p class="p3">And they did. </p>
<p class="p3"><span class="t1"> </span></p>
<p class="p3"><span class="t5">Tassā saha dassanena bhagavato tāva mahāvaṇo ruḷho ahosi succhavilomajāto.</span></p>
<p class="p3">The moment Suppiyā saw the Buddha that great wound healed and was perfectly covered with skin and hairs. </p>
<p class="p3"><span class="t1"> </span></p>
<p class="p3"><span class="t5">Atha kho suppiyo ca upāsako suppiyā ca upāsikā—</span></p>
<p class="p3">Suppiya and Suppiyā exclaimed, </p>
<p class="p3"><span class="t1"> </span></p>
<p class="p3"><span class="t5">“acchariyaṁ vata bho, abbhutaṁ vata bho.</span></p>
<p class="p3">“The great power and might of the Buddha </p>
<p class="p3"><span class="t1"> </span></p>
<p class="p3"><span class="t5">Tathāgatassa mahiddhikatā mahānubhāvatā, yatra hi nāma saha dassanena bhagavato tāva mahāvaṇo ruḷho bhavissati succhavilomajāto”ti—</span></p>
<p class="p3">is truly astonishing and amazing!” </p>
<p class="p3"><span class="t1"> </span></p>
<p class="p3"><span class="t5">haṭṭhā udaggā buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā bhagavantaṁ bhuttāviṁ onītapattapāṇiṁ ekamantaṁ nisīdiṁsu.</span></p>
<p class="p3">Delighted and joyful, they personally served various kinds of fine food to the Sangha of monks headed by the Buddha. When the Buddha had finished his meal, they sat down to one side. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā suppiyañca upāsakaṁ suppiyañca upāsikaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.</span></p>
<p class="p3">And the Buddha instructed, inspired, and gladdened them with a teaching, after which he got up from his seat and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—</span></p>
<p class="p3">Soon afterwards the Buddha had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“ko, bhikkhave, suppiyaṁ upāsikaṁ maṁsaṁ viññāpesī”ti?</span></p>
<p class="p3">“Who asked Suppiyā for meat?” </p>
<p class="p3"><span class="t1"> </span></p>
<p class="p3"><span class="t5">Evaṁ vutte, so bhikkhu bhagavantaṁ etadavoca—“ahaṁ kho, bhante, suppiyaṁ upāsikaṁ maṁsaṁ viññāpesin”ti.</span></p>
<p class="p3">The monk who had done so told the Buddha. </p>
<p class="p3"><span class="t1"> </span></p>
<p class="p3"><span class="t5">“Āhariyittha, bhikkhū”ti?</span></p>
<p class="p3">“Did you get the meat?” </p>
<p class="p3"><span class="t1"> </span></p>
<p class="p3"><span class="t5">“Āhariyittha, bhagavā”ti.</span></p>
<p class="p3">“I did, Sir.” </p>
<p class="p3"><span class="t1"> </span></p>
<p class="p3"><span class="t5">“Paribhuñji tvaṁ, bhikkhū”ti?</span></p>
<p class="p3">“Did you eat it?” </p>
<p class="p3"><span class="t1"> </span></p>
<p class="p3"><span class="t5">“Paribhuñjāmahaṁ, bhagavā”ti.</span></p>
<p class="p3">“Yes.” </p>
<p class="p3"><span class="t1"> </span></p>
<p class="p3"><span class="t5">“Paṭivekkhi tvaṁ, bhikkhū”ti?</span></p>
<p class="p3">“Were you circumspect about it?” </p>
<p class="p3"><span class="t1"> </span></p>
<p class="p3"><span class="t5">“Nāhaṁ, bhagavā, paṭivekkhin”ti.</span></p>
<p class="p3">“No.” </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā …pe…</span></p>
<p class="p3">The Buddha rebuked him … </p>
<p class="p3"><span class="t1"> </span></p>
<p class="p3"><span class="t5">kathañhi nāma tvaṁ, moghapurisa, appaṭivekkhitvā maṁsaṁ paribhuñjissasi.</span></p>
<p class="p3">“Foolish man, how can you eat meat without circumspection? </p>
<p class="p3"><span class="t1"> </span></p>
<p class="p3"><span class="t5">Manussamaṁsaṁ kho tayā, moghapurisa, paribhuttaṁ.</span></p>
<p class="p3">You have eaten human flesh. </p>
<p class="p3"><span class="t1"> </span></p>
<p class="p3"><span class="t5">Netaṁ, moghapurisa, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā dhammiṁ kathaṁ katvā bhikkhū āmantesi—</span></p>
<p class="p3">after rebuking him, he gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“santi, bhikkhave, manussā saddhā pasannā, tehi attanopi maṁsāni pariccattāni.</span></p>
<p class="p3">“There are people who have faith and confidence, even to the point where they give up their own flesh. </p>
<p class="p3"><span class="t1"> </span></p>
<p class="p3"><span class="t5">Na, bhikkhave, manussamaṁsaṁ paribhuñjitabbaṁ.</span></p>
<p class="p3">You should not eat human flesh. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti thullaccayassa.</span></p>
<p class="p3">If you do, you commit a serious offense. </p>
<p class="p3"><span class="t1"> </span></p>
<p class="p3"><span class="t5">Na ca, bhikkhave, appaṭivekkhitvā maṁsaṁ paribhuñjitabbaṁ.</span></p>
<p class="p3">You should not eat flesh without being circumspect. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">10. Hatthimaṁsādipaṭikkhepakathā</span></p>
<p class="p3">10. Discussion of the prohibition against elephant meat, etc. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena rañño hatthī maranti.</span></p>
<p class="p3">At one time some of the King’s elephants had died. </p>
<p class="p3"><span class="t1"> </span></p>
<p class="p3"><span class="t5">Manussā dubbhikkhe hatthimaṁsaṁ paribhuñjanti, bhikkhūnaṁ piṇḍāya carantānaṁ hatthimaṁsaṁ denti.</span></p>
<p class="p3">Because there was a shortage of food, people ate the elephant meat. And they gave elephant meat to monks who were walking for almsfood. </p>
<p class="p3"><span class="t1"> </span></p>
<p class="p3"><span class="t5">Bhikkhū hatthimaṁsaṁ paribhuñjanti.</span></p>
<p class="p3">When the monks ate it, </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">people complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma samaṇā sakyaputtiyā hatthimaṁsaṁ paribhuñjissanti.</span></p>
<p class="p3">“How can the Sakyan monastics eat elephant meat? </p>
<p class="p3"><span class="t1"> </span></p>
<p class="p3"><span class="t5">Rājaṅgaṁ hatthī, sace rājā jāneyya, na nesaṁ attamano assā”ti.</span></p>
<p class="p3">Elephants are an attribute of kingship. If the King knew, he would not be pleased with those monks.” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, hatthimaṁsaṁ paribhuñjitabbaṁ.</span></p>
<p class="p3">“You should not eat elephant meat. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena rañño assā maranti.</span></p>
<p class="p3">At one time some of the King’s horses had died. </p>
<p class="p3"><span class="t1"> </span></p>
<p class="p3"><span class="t5">Manussā dubbhikkhe assamaṁsaṁ paribhuñjanti, bhikkhūnaṁ piṇḍāya carantānaṁ assamaṁsaṁ denti.</span></p>
<p class="p3">Because there was a shortage of food, people ate the horse meat. And they gave horse meat to monks who were walking for almsfood. </p>
<p class="p3"><span class="t1"> </span></p>
<p class="p3"><span class="t5">Bhikkhū assamaṁsaṁ paribhuñjanti.</span></p>
<p class="p3">When the monks ate it, </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">people complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma samaṇā sakyaputtiyā assamaṁsaṁ paribhuñjissanti.</span></p>
<p class="p3">“How can the Sakyan monastics eat horse meat? </p>
<p class="p3"><span class="t1"> </span></p>
<p class="p3"><span class="t5">Rājaṅgaṁ assā, sace rājā jāneyya, na nesaṁ attamano assā”ti.</span></p>
<p class="p3">Horses are an attribute of kingship. If the King knew, he would not be pleased with those monks.” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, assamaṁsaṁ paribhuñjitabbaṁ.</span></p>
<p class="p3">“You should not eat horse meat. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena manussā dubbhikkhe sunakhamaṁsaṁ paribhuñjanti, bhikkhūnaṁ piṇḍāya carantānaṁ sunakhamaṁsaṁ denti.</span></p>
<p class="p3">At one time when there was a shortage of food, people ate dog meat. And they gave dog meat to monks who were walking for almsfood. </p>
<p class="p3"><span class="t1"> </span></p>
<p class="p3"><span class="t5">Bhikkhū sunakhamaṁsaṁ paribhuñjanti.</span></p>
<p class="p3">When the monks ate it, </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">people complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma samaṇā sakyaputtiyā sunakhamaṁsaṁ paribhuñjissanti, jeguccho sunakho paṭikūlo”ti.</span></p>
<p class="p3">“How can the Sakyan monastics eat dog meat? Dogs are disgusting and repulsive.” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Na, bhikkhave, sunakhamaṁsaṁ paribhuñjitabbaṁ.</span></p>
<p class="p3">“You should not eat dog meat. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena manussā dubbhikkhe ahimaṁsaṁ paribhuñjanti, bhikkhūnaṁ piṇḍāya carantānaṁ ahimaṁsaṁ denti.</span></p>
<p class="p3">At one time when there was a shortage of food, people ate snake meat. And they gave snake meat to monks who were walking for almsfood. </p>
<p class="p3"><span class="t1"> </span></p>
<p class="p3"><span class="t5">Bhikkhū ahimaṁsaṁ paribhuñjanti.</span></p>
<p class="p3">When the monks ate it, </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">people complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma samaṇā sakyaputtiyā ahimaṁsaṁ paribhuñjissanti, jeguccho ahi paṭikūlo”ti.</span></p>
<p class="p3">“How can the Sakyan monastics eat snake meat? Snakes are disgusting and repulsive.” </p>
<p class="p3"><span class="t1"> </span></p>
<p class="p3"><span class="t5">Supassopi nāgarājā yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ aṭṭhāsi.</span></p>
<p class="p3">Then even Supassa the king of dragons went to see the Buddha. He bowed down to the Buddha </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhito kho supasso nāgarājā bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“santi, bhante, nāgā assaddhā appasannā.</span></p>
<p class="p3">“Sir, there are dragons without faith and confidence. </p>
<p class="p3"><span class="t1"> </span></p>
<p class="p3"><span class="t5">Te appamattakehipi bhikkhū viheṭheyyuṁ.</span></p>
<p class="p3">They might harm the monks even over small matters. </p>
<p class="p3"><span class="t1"> </span></p>
<p class="p3"><span class="t5">Sādhu, bhante, ayyā ahimaṁsaṁ na paribhuñjeyyun”ti.</span></p>
<p class="p3">Please ask the venerables not to eat snake meat.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā supassaṁ nāgarājānaṁ dhammiyā kathāya sandassesi …pe… padakkhiṇaṁ katvā pakkāmi.</span></p>
<p class="p3">The Buddha instructed, inspired, and gladdened him with a teaching, after which Supassa got up from his seat, bowed down, circumambulated the Buddha with his right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, ahimaṁsaṁ paribhuñjitabbaṁ.</span></p>
<p class="p3">“You should not eat snake meat. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena luddakā sīhaṁ hantvā sīhamaṁsaṁ paribhuñjanti, bhikkhūnaṁ piṇḍāya carantānaṁ sīhamaṁsaṁ denti.</span></p>
<p class="p3">On one occasion hunters killed a lion and ate the lion meat. And they gave lion meat to monks who were walking for almsfood. </p>
<p class="p3"><span class="t1"> </span></p>
<p class="p3"><span class="t5">Bhikkhū sīhamaṁsaṁ paribhuñjitvā araññe viharanti.</span></p>
<p class="p3">After eating it, the monks stayed in the wilderness, </p>
<p class="p3"><span class="t1"> </span></p>
<p class="p3"><span class="t5">Sīhā sīhamaṁsagandhena bhikkhū paripātenti.</span></p>
<p class="p3">and because of the smell of lion meat, lions attacked those monks. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Na, bhikkhave, sīhamaṁsaṁ paribhuñjitabbaṁ.</span></p>
<p class="p3">“You should not eat lion meat. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena luddakā byagghaṁ hantvā …pe…</span></p>
<p class="p3">On one occasion hunters killed a tiger … </p>
<p class="p3"><span class="t1"> </span></p>
<p class="p3"><span class="t5">dīpiṁ hantvā …pe…</span></p>
<p class="p3">a leopard … </p>
<p class="p3"><span class="t1"> </span></p>
<p class="p3"><span class="t5">acchaṁ hantvā …pe…</span></p>
<p class="p3">a bear … </p>
<p class="p3"><span class="t1"> </span></p>
<p class="p3"><span class="t5">taracchaṁ hantvā taracchamaṁsaṁ paribhuñjanti, bhikkhūnaṁ piṇḍāya carantānaṁ taracchamaṁsaṁ denti.</span></p>
<p class="p3">a hyena and ate the hyena meat. And they gave hyena meat to monks who were walking for almsfood. </p>
<p class="p3"><span class="t1"> </span></p>
<p class="p3"><span class="t5">Bhikkhū taracchamaṁsaṁ paribhuñjitvā araññe viharanti.</span></p>
<p class="p3">After eating it, the monks stayed in the wilderness, </p>
<p class="p3"><span class="t1"> </span></p>
<p class="p3"><span class="t5">Taracchā taracchamaṁsagandhena bhikkhū paripātenti.</span></p>
<p class="p3">and because of the smell of hyena meat, hyenas attacked those monks. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Na, bhikkhave, taracchamaṁsaṁ paribhuñjitabbaṁ.</span></p>
<p class="p3">“You should not eat tiger meat, leopard meat, bear meat, or hyena meat. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Suppiyabhāṇavāro niṭṭhito dutiyo.</span></p>
<p class="p3">The second section for recitation on Suppiyā is finished. </p>
<p class="p3"><span class="t1"> </span></p>
<p class="p3"><span class="t5">11. Yāgumadhugoḷakānujānana</span></p>
<p class="p3">11. The allowance for rice porridge and honey balls </p>
<p class="p3"><span class="t1"> </span></p>
<p class="p3"><span class="t5">Atha kho bhagavā bārāṇasiyaṁ yathābhirantaṁ viharitvā yena andhakavindaṁ tena cārikaṁ pakkāmi, mahatā bhikkhusaṅghena saddhiṁ, aḍḍhatelasehi bhikkhusatehi.</span></p>
<p class="p3">When the Buddha had stayed at Benares for as long as he liked, he set out wandering toward Andhakavinda together with a large sangha of twelve-hundred and fifty monks. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena jānapadā manussā bahuṁ loṇampi, telampi, taṇḍulampi, khādanīyampi sakaṭesu āropetvā buddhappamukhassa bhikkhusaṅghassa piṭṭhito piṭṭhito anubandhā honti—</span></p>
<p class="p3">On this occasion the country people had loaded large quantities of salt, oil, rice, and fresh food onto carts, and were following behind the Sangha of monks headed by the Buddha, thinking, </p>
<p class="p3"><span class="t1"> </span></p>
<p class="p3"><span class="t5">“yadā paṭipāṭiṁ labhissāma tadā bhattaṁ karissāmā”ti, pañcamattāni ca vighāsādasatāni.</span></p>
<p class="p3">“When our turn comes, we’ll prepare a meal.” And five hundred people living on leftovers were also following along. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā anupubbena cārikaṁ caramāno yena andhakavindaṁ tadavasari.</span></p>
<p class="p3">Eventually the Buddha arrived at Andhakavinda and stayed there. </p>
<p class="p3"><span class="t1"> </span></p>
<p class="p3"><span class="t5">Atha kho aññatarassa brāhmaṇassa paṭipāṭiṁ alabhantassa etadahosi—</span></p>
<p class="p3">Soon afterwards a certain brahmin whose turn to offer a meal had not yet come, thought, </p>
<p class="p3"><span class="t1"> </span></p>
<p class="p3"><span class="t5">“atītāni kho me dve māsāni buddhappamukhaṁ bhikkhusaṅghaṁ anubandhantassa ‘yadā paṭipāṭiṁ labhissāmi tadā bhattaṁ karissāmī’ti, na ca me paṭipāṭi labbhati, ahañcamhi ekattako, bahu ca me gharāvāsattho hāyati.</span></p>
<p class="p3">“I’ve been following the Sangha of monks headed by the Buddha for two months waiting to offer them a meal, and I’m still waiting. Moreover, I have no companion and all my household business is being neglected. </p>
<p class="p3"><span class="t1"> </span></p>
<p class="p3"><span class="t5">Yannūnāhaṁ bhattaggaṁ olokeyyaṁ;</span></p>
<p class="p3">Why don’t I inspect the dining hall </p>
<p class="p3"><span class="t1"> </span></p>
<p class="p3"><span class="t5">yaṁ bhattagge nāssa, taṁ paṭiyādeyyan”ti.</span></p>
<p class="p3">and prepare whatever is lacking?” </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo bhattaggaṁ olokento dve nāddasa—</span></p>
<p class="p3">When he did, he saw that two things were missing: </p>
<p class="p3"><span class="t1"> </span></p>
<p class="p3"><span class="t5">yāguñca madhugoḷakañca.</span></p>
<p class="p3">rice porridge and honey balls. </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo yenāyasmā ānando tenupasaṅkami, upasaṅkamitvā āyasmantaṁ ānandaṁ etadavoca—</span></p>
<p class="p3">He then went to Venerable Ānanda and told what he had been thinking, </p>
<p class="p3"><span class="t1"> </span></p>
<p class="p3"><span class="t5">“idha me, bho ānanda, paṭipāṭiṁ alabhantassa etadahosi—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘atītāni kho me dve māsāni buddhappamukhaṁ bhikkhusaṅghaṁ anubandhantassa, “yadā paṭipāṭiṁ labhissāmi tadā bhattaṁ karissāmī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Na ca me paṭipāṭi labbhati, ahañcamhi ekattako, bahu ca me gharāvāsattho hāyati.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yannūnāhaṁ bhattaggaṁ olokeyyaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yaṁ bhattagge nāssa, taṁ paṭiyādeyyan’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">So kho ahaṁ, bho ānanda, bhattaggaṁ olokento dve nāddasaṁ—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yāguñca madhugoḷakañca.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sacāhaṁ, bho ānanda, paṭiyādeyyaṁ yāguñca madhugoḷakañca, paṭiggaṇheyya me bhavaṁ gotamo”ti?</span></p>
<p class="p3">adding, “Good Ānanda, if I was to prepare rice porridge and honey balls, would Good Gotama accept it?” </p>
<p class="p3"><span class="t1"> </span></p>
<p class="p3"><span class="t5">“Tena hi, brāhmaṇa, bhagavantaṁ paṭipucchissāmī”ti.</span></p>
<p class="p3">“Well, brahmin, let me ask the Buddha.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando bhagavato etamatthaṁ ārocesi.</span></p>
<p class="p3">Venerable Ānanda told the Buddha, </p>
<p class="p3"><span class="t1"> </span></p>
<p class="p3"><span class="t5">“Tena hānanda, paṭiyādetū”ti.</span></p>
<p class="p3">who said, “Allow it to be prepared, Ānanda.” </p>
<p class="p3"><span class="t1"> </span></p>
<p class="p3"><span class="t5">“Tena hi, brāhmaṇa, paṭiyādehī”ti.</span></p>
<p class="p3">And Ānanda passed the message on to the brahmin. </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo tassā rattiyā accayena pahūtaṁ yāguñca madhugoḷakañca paṭiyādāpetvā bhagavato upanāmesi—</span></p>
<p class="p3">The following morning that brahmin prepared much rice porridge and many honey balls and brought it to the Buddha, saying, </p>
<p class="p3"><span class="t1"> </span></p>
<p class="p3"><span class="t5">“paṭiggaṇhātu me bhavaṁ gotamo yāguñca madhugoḷakañcā”ti.</span></p>
<p class="p3">“Good Gotama, please accept the rice porridge and the honey balls.” </p>
<p class="p3"><span class="t1"> </span></p>
<p class="p3"><span class="t5">“Tena hi, brāhmaṇa, bhikkhūnaṁ dehī”ti.</span></p>
<p class="p3">“Well then, brahmin, give it to the monks.” </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā na paṭiggaṇhanti.</span></p>
<p class="p3">But being afraid of wrongdoing, the monks did not accept. </p>
<p class="p3"><span class="t1"> </span></p>
<p class="p3"><span class="t5">“Paṭiggaṇhatha, bhikkhave, paribhuñjathā”ti.</span></p>
<p class="p3">The Buddha said, “Accept, monks, and eat.” </p>
<p class="p3"><span class="t1"> </span></p>
<p class="p3"><span class="t5">Atha kho so brāhmaṇo buddhappamukhaṁ bhikkhusaṅghaṁ pahūtāya yāguyā ca madhugoḷakena ca sahatthā santappetvā sampavāretvā bhagavantaṁ dhotahatthaṁ onītapattapāṇiṁ ekamantaṁ nisīdi.</span></p>
<p class="p3">That brahmin then personally served much rice porridge and many honey balls to the Sangha of monks headed by the Buddha. When the Buddha had finished his meal, the brahmin sat down to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho taṁ brāhmaṇaṁ bhagavā etadavoca—</span></p>
<p class="p3">And the Buddha said this to him: </p>
<p class="p3"><span class="t1"> </span></p>
<p class="p3"><span class="t5">“Dasayime, brāhmaṇa, ānisaṁsā yāguyā.</span></p>
<p class="p3">“Brahmin, there are these ten benefits of rice porridge. </p>
<p class="p3"><span class="t1"> </span></p>
<p class="p3"><span class="t5">Katame dasa?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yāguṁ dento āyuṁ deti, vaṇṇaṁ deti, sukhaṁ deti, balaṁ deti, paṭibhānaṁ deti, yāgu pītā khuddaṁ paṭihanati, pipāsaṁ vineti, vātaṁ anulometi, vatthiṁ sodheti, āmāvasesaṁ pāceti—</span></p>
<p class="p3">One who gives rice porridge gives life, beauty, happiness, strength, and articulateness; drinking rice porridge stills hunger, allays thirst, gets rid of wind, cleans out the bladder, and helps the digestion of food remnants. </p>
<p class="p3"><span class="t1"> </span></p>
<p class="p3"><span class="t5">ime kho, brāhmaṇa, dasānisaṁsā yāguyāti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yo saññatānaṁ paradattabhojinaṁ,</span></p>
<p class="p3">One who gives rice porridge respectfully at the right time </p>
<p class="p3"><span class="t1"> </span></p>
<p class="p3"><span class="t5">Kālena sakkacca dadāti yāguṁ;</span></p>
<p class="p3">To the restrained ones who live on the gifts of others, </p>
<p class="p3"><span class="t1"> </span></p>
<p class="p3"><span class="t5">Dasassa ṭhānāni anuppavecchati,</span></p>
<p class="p3">Such a one supplies them with ten things: </p>
<p class="p3"><span class="t1"> </span></p>
<p class="p3"><span class="t5">Āyuñca vaṇṇañca sukhaṁ balañca.</span></p>
<p class="p3">Long life, beauty, happiness, and strength, </p>
<p class="p3"><span class="t1"> </span></p>
<p class="p3"><span class="t5">Paṭibhānamassa upajāyate tato,</span></p>
<p class="p3">And articulateness, too, one gets from that; </p>
<p class="p3"><span class="t1"> </span></p>
<p class="p3"><span class="t5">Khuddaṁ pipāsañca byapaneti vātaṁ;</span></p>
<p class="p3">Hunger, thirst, and wind are removed, </p>
<p class="p3"><span class="t1"> </span></p>
<p class="p3"><span class="t5">Sodheti vatthiṁ pariṇāmeti bhattaṁ,</span></p>
<p class="p3">The bladder is cleaned and the food digested. </p>
<p class="p3"><span class="t1"> </span></p>
<p class="p3"><span class="t5">Bhesajjametaṁ sugatena vaṇṇitaṁ.</span></p>
<p class="p3">This tonic is praised by the Accomplished One. </p>
<p class="p3"><span class="t1"> </span></p>
<p class="p3"><span class="t5">Tasmā hi yāguṁ alameva dātuṁ,</span></p>
<p class="p3">Therefore, for a person looking for happiness—</p>
<p class="p3"><span class="t1"> </span></p>
<p class="p3"><span class="t5">Niccaṁ manussena sukhatthikena;</span></p>
<p class="p3">One wishing for heavenly bliss </p>
<p class="p3"><span class="t1"> </span></p>
<p class="p3"><span class="t5">Dibbāni vā patthayatā sukhāni,</span></p>
<p class="p3">Or one desiring human prosperity—</p>
<p class="p3"><span class="t1"> </span></p>
<p class="p3"><span class="t5">Manussasobhagyatamicchatā vā”ti.</span></p>
<p class="p3">It’s appropriate to give rice porridge regularly.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā taṁ brāhmaṇaṁ imāhi gāthāhi anumoditvā uṭṭhāyāsanā pakkāmi.</span></p>
<p class="p3">The Buddha then got up from his seat and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards he gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, yāguñca madhugoḷakañcā”ti.</span></p>
<p class="p3">“I allow rice porridge and honey balls.” </p>
<p class="p3"><span class="t1"> </span></p>
<p class="p3"><span class="t5">12. Taruṇapasannamahāmattavatthu</span></p>
<p class="p3">12. The government official with recently acquired faith </p>
<p class="p3"><span class="t1"> </span></p>
<p class="p3"><span class="t5">Assosuṁ kho manussā bhagavatā kira yāgu anuññātā madhugoḷakañcāti.</span></p>
<p class="p3">When people heard that the Buddha had allowed rice porridge and honey balls, </p>
<p class="p3"><span class="t1"> </span></p>
<p class="p3"><span class="t5">Te kālasseva, bhojjayāguṁ paṭiyādenti madhugoḷakañca.</span></p>
<p class="p3">they prepared thick rice porridge and honey balls early in the morning. </p>
<p class="p3"><span class="t1"> </span></p>
<p class="p3"><span class="t5">Bhikkhū kālasseva bhojjayāguyā dhātā madhugoḷakena ca bhattagge na cittarūpaṁ paribhuñjanti.</span></p>
<p class="p3">After eating thick rice porridge and honey balls to their satisfaction in the morning, the monks did not eat as much as they had intended in the dining hall. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññatarena taruṇapasannena mahāmattena svātanāya buddhappamukho bhikkhusaṅgho nimantito hoti.</span></p>
<p class="p3">At this time a certain government official who had recently acquired faith in Buddhism had invited the Sangha of monks headed by the Buddha for the meal on the following day. </p>
<p class="p3"><span class="t1"> </span></p>
<p class="p3"><span class="t5">Atha kho tassa taruṇapasannassa mahāmattassa etadahosi—</span></p>
<p class="p3">He thought, </p>
<p class="p3"><span class="t1"> </span></p>
<p class="p3"><span class="t5">“yannūnāhaṁ aḍḍhatelasannaṁ bhikkhusatānaṁ aḍḍhatelasāni maṁsapātisatāni paṭiyādeyyaṁ, ekamekassa bhikkhuno ekamekaṁ maṁsapātiṁ upanāmeyyan”ti.</span></p>
<p class="p3">“Why don’t I prepare twelve hundred and fifty bowls of meat for the twelve hundred and fifty monks? I can then bring one bowl to each and every monk.” </p>
<p class="p3"><span class="t1"> </span></p>
<p class="p3"><span class="t5">Atha kho so taruṇapasanno mahāmatto tassā rattiyā accayena paṇītaṁ khādanīyaṁ bhojanīyaṁ paṭiyādāpetvā aḍḍhatelasāni ca maṁsapātisatāni, bhagavato kālaṁ ārocāpesi—“kālo, bhante, niṭṭhitaṁ bhattan”ti.</span></p>
<p class="p3">The following morning that official had various kinds of fine food prepared, as well as twelve hundred and fifty bowls of meat. He then had the Buddha informed that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena tassa taruṇapasannassa mahāmattassa nivesanaṁ tenupasaṅkami, upasaṅkamitvā paññatte āsane nisīdi, saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and, together with the Sangha of monks, went to that brahmin’s house, where he sat down on the prepared seat. </p>
<p class="p3"><span class="t1"> </span></p>
<p class="p3"><span class="t5">Atha kho so taruṇapasanno mahāmatto bhattagge bhikkhū parivisati.</span></p>
<p class="p3">That official then served the monks in the dining hall. </p>
<p class="p3"><span class="t1"> </span></p>
<p class="p3"><span class="t5">Bhikkhū evamāhaṁsu—</span></p>
<p class="p3">As he did so, the monks said, </p>
<p class="p3"><span class="t1"> </span></p>
<p class="p3"><span class="t5">“thokaṁ, āvuso, dehi; thokaṁ, āvuso, dehī”ti.</span></p>
<p class="p3">“Only a little, thanks.” </p>
<p class="p3"><span class="t1"> </span></p>
<p class="p3"><span class="t5">“Mā kho tumhe, bhante—‘ayaṁ taruṇapasanno mahāmatto’ti—thokaṁ thokaṁ paṭiggaṇhatha.</span></p>
<p class="p3">“Please don’t say that because I’ve only recently acquired faith in Buddhism. </p>
<p class="p3"><span class="t1"> </span></p>
<p class="p3"><span class="t5">Bahuṁ me khādanīyaṁ bhojanīyaṁ paṭiyattaṁ, aḍḍhatelasāni ca maṁsapātisatāni.</span></p>
<p class="p3">I’ve prepared much food of various kinds, as well as twelve-hundred and fifty bowls of meat. </p>
<p class="p3"><span class="t1"> </span></p>
<p class="p3"><span class="t5">Ekamekassa bhikkhuno ekamekaṁ maṁsapātiṁ upanāmessāmīti.</span></p>
<p class="p3">I’ll bring one bowl of meat to each and every monk. </p>
<p class="p3"><span class="t1"> </span></p>
<p class="p3"><span class="t5">Paṭiggaṇhatha, bhante, yāvadatthan”ti.</span></p>
<p class="p3">Venerables, please accept as much as you like.” </p>
<p class="p3"><span class="t1"> </span></p>
<p class="p3"><span class="t5">“Na kho mayaṁ, āvuso, etaṅkāraṇā thokaṁ thokaṁ paṭiggaṇhāma, api ca mayaṁ kālasseva bhojjayāguyā dhātā madhugoḷakena ca. Tena mayaṁ thokaṁ thokaṁ paṭiggaṇhāmā”ti.</span></p>
<p class="p3">“We’re not receiving so little because of that, but because we ate thick rice porridge and honey balls to our satisfaction early in the morning.” </p>
<p class="p3"><span class="t1"> </span></p>
<p class="p3"><span class="t5">Atha kho so taruṇapasanno mahāmatto ujjhāyati khiyyati vipāceti—</span></p>
<p class="p3">The official complained and criticized them, </p>
<p class="p3"><span class="t1"> </span></p>
<p class="p3"><span class="t5">“kathañhi nāma bhadantā mayā nimantitā aññassa bhojjayāguṁ paribhuñjissanti, na cāhaṁ paṭibalo yāvadatthaṁ dātun”ti</span></p>
<p class="p3">“When the venerables have been invited by me, how can they eat someone else’s thick rice porridge? Am I not able to give them as much as they like?” </p>
<p class="p3"><span class="t1"> </span></p>
<p class="p3"><span class="t5">kupito anattamano āsādanāpekkho bhikkhūnaṁ patte pūrento agamāsi—“bhuñjatha vā haratha vā”ti.</span></p>
<p class="p3">Angry and aiming to criticize, he walked around filling the monks’ almsbowls, saying, “Eat it or take it away.” </p>
<p class="p3"><span class="t1"> </span></p>
<p class="p3"><span class="t5">Atha kho so taruṇapasanno mahāmatto buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā bhagavantaṁ bhuttāviṁ onītapattapāṇiṁ ekamantaṁ nisīdi.</span></p>
<p class="p3">When he had personally served the various kinds of fine food to the Sangha of monks headed by the Buddha, and the Buddha had finished his meal, the official sat down to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho taṁ taruṇapasannaṁ mahāmattaṁ bhagavā dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.</span></p>
<p class="p3">The Buddha instructed, inspired, and gladdened him with a teaching, after which he got up from his seat and left. </p>
<p class="p3"><span class="t1"> </span></p>
<p class="p3"><span class="t5">Atha kho tassa taruṇapasannassa mahāmattassa acirapakkantassa bhagavato ahudeva kukkuccaṁ, ahu vippaṭisāro—</span></p>
<p class="p3">Soon after the Buddha had left, that official felt anxiety and remorse, thinking, </p>
<p class="p3"><span class="t1"> </span></p>
<p class="p3"><span class="t5">“alābhā vata me, na vata me lābhā; dulladdhaṁ vata me, na vata me suladdhaṁ;</span></p>
<p class="p3">“It’s bad for me, truly bad, </p>
<p class="p3"><span class="t1"> </span></p>
<p class="p3"><span class="t5">yohaṁ kupito anattamano āsādanāpekkho bhikkhūnaṁ patte pūrento agamāsiṁ—‘bhuñjatha vā haratha vā’ti.</span></p>
<p class="p3">that I acted like this. </p>
<p class="p3"><span class="t1"> </span></p>
<p class="p3"><span class="t5">Kiṁ nu kho mayā bahuṁ pasutaṁ puññaṁ vā apuññaṁ vā”ti?</span></p>
<p class="p3">I wonder, did I make much merit or demerit?” </p>
<p class="p3"><span class="t1"> </span></p>
<p class="p3"><span class="t5">Atha kho so taruṇapasanno mahāmatto yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">He then went to the Buddha, bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho so taruṇapasanno mahāmatto bhagavantaṁ etadavoca—</span></p>
<p class="p3">and told him what he had been thinking, adding, </p>
<p class="p3"><span class="t1"> </span></p>
<p class="p3"><span class="t5">“idha mayhaṁ, bhante, acirapakkantassa bhagavato ahudeva kukkuccaṁ, ahu vippaṭisāro</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘alābhā vata me, na vata me lābhā; dulladdhaṁ vata me, na vata me suladdhaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">yohaṁ kupito anattamano āsādanāpekkho bhikkhūnaṁ patte pūrento agamāsiṁ—bhuñjatha vā haratha vāti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Kiṁ nu kho mayā bahuṁ pasutaṁ, puññaṁ vā apuññaṁ vā’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Kiṁ nu kho mayā, bhante, bahuṁ pasutaṁ, puññaṁ vā apuññaṁ vā”ti?</span></p>
<p class="p3">“How is it, Sir, did I make much merit or demerit?” </p>
<p class="p3"><span class="t1"> </span></p>
<p class="p3"><span class="t5">“Yadaggena tayā, āvuso, svātanāya buddhappamukho bhikkhusaṅgho nimantito tadaggena te bahuṁ puññaṁ pasutaṁ.</span></p>
<p class="p3">“When you invited the Sangha of monks headed by the Buddha for a meal on the following day, you made much merit. </p>
<p class="p3"><span class="t1"> </span></p>
<p class="p3"><span class="t5">Yadaggena te ekamekena bhikkhunā ekamekaṁ sitthaṁ paṭiggahitaṁ tadaggena te bahuṁ puññaṁ pasutaṁ, saggā te āraddhā”ti.</span></p>
<p class="p3">When each and every monk received rice from you, you made much merit. You are heading for heaven.” </p>
<p class="p3"><span class="t1"> </span></p>
<p class="p3"><span class="t5">Atha kho so taruṇapasanno mahāmatto—“lābhā kira me, suladdhaṁ kira me, bahuṁ kira mayā puññaṁ pasutaṁ, saggā kira me āraddhā”ti—</span></p>
<p class="p3">When the official heard this, </p>
<p class="p3"><span class="t1"> </span></p>
<p class="p3"><span class="t5">haṭṭho udaggo uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span></p>
<p class="p3">he was joyful and elated. He got up from his seat, bowed down, circumambulated the Buddha with his right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—</span></p>
<p class="p3">Soon afterwards the Buddha had the Sangha gathered and questioned the monks: </p>
<p class="p3"><span class="t1"> </span></p>
<p class="p3"><span class="t5">“saccaṁ kira, bhikkhave, bhikkhū aññatra nimantitā aññassa bhojjayāguṁ paribhuñjantī”ti?</span></p>
<p class="p3">“Is it true, monks, that monks who had been invited for a meal ate someone else’s thick rice porridge beforehand?” </p>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti.</span></p>
<p class="p3">“It’s true, Sir.” </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā …pe…</span></p>
<p class="p3">The Buddha criticized them … </p>
<p class="p3"><span class="t1"> </span></p>
<p class="p3"><span class="t5">kathañhi nāma te, bhikkhave, moghapurisā aññatra nimantitā aññassa bhojjayāguṁ paribhuñjissanti.</span></p>
<p class="p3">“How can those foolish men eat someone else’s thick rice porridge beforehand when they have been invited for a meal? </p>
<p class="p3"><span class="t1"> </span></p>
<p class="p3"><span class="t5">Netaṁ, bhikkhave, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā dhammiṁ kathaṁ katvā bhikkhū āmantesi—</span></p>
<p class="p3">after criticizing them, he gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, aññatra nimantitena aññassa bhojjayāgu paribhuñjitabbā.</span></p>
<p class="p3">“When you have been invited to a meal, you should not eat someone else’s thick rice porridge beforehand. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, yathādhammo kāretabbo”ti.</span></p>
<p class="p3">If you do, you should be dealt with according to the rule.” </p>
<p class="p3"><span class="t1"> </span></p>
<p class="p3"><span class="t5">13. Belaṭṭhakaccānavatthu</span></p>
<p class="p3">13. The account of Belaṭṭha Kaccāna </p>
<p class="p3"><span class="t1"> </span></p>
<p class="p3"><span class="t5">Atha kho bhagavā andhakavinde yathābhirantaṁ viharitvā yena rājagahaṁ tena cārikaṁ pakkāmi, mahatā bhikkhusaṅghena saddhiṁ, aḍḍhatelasehi bhikkhusatehi.</span></p>
<p class="p3">When the Buddha had stayed at Andhakavinda for as long as he liked, he set out wandering toward Rājagaha together with a large sangha of twelve-hundred and fifty monks. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena belaṭṭho kaccāno rājagahā andhakavindaṁ addhānamaggappaṭipanno hoti, pañcamattehi sakaṭasatehi, sabbeheva guḷakumbhapūrehi.</span></p>
<p class="p3">Just then Belaṭṭha Kaccāna was traveling from Rājagaha to Andhakavinda with five hundred carts, all of them filled with jars of sugar. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā belaṭṭhaṁ kaccānaṁ dūratova āgacchantaṁ, disvāna maggā okkamma aññatarasmiṁ rukkhamūle nisīdi.</span></p>
<p class="p3">When the Buddha saw Belaṭṭha Kaccāna coming, he stepped off the road and sat down at the foot of a tree. </p>
<p class="p3"><span class="t1"> </span></p>
<p class="p3"><span class="t5">Atha kho belaṭṭho kaccāno yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ aṭṭhāsi.</span></p>
<p class="p3">Belaṭṭha Kaccāna approached the Buddha, bowed, </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhito kho belaṭṭho kaccāno bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“icchāmahaṁ, bhante, ekamekassa bhikkhuno ekamekaṁ guḷakumbhaṁ dātun”ti.</span></p>
<p class="p3">“Venerable Sir, I would like to give one jar of sugar to each and every monk.” </p>
<p class="p3"><span class="t1"> </span></p>
<p class="p3"><span class="t5">“Tena hi tvaṁ, kaccāna, ekaṁyeva guḷakumbhaṁ āharā”ti.</span></p>
<p class="p3">“Well, Kaccāna, just bring one jar of sugar.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho belaṭṭho kaccāno bhagavato paṭissuṇitvā ekaṁyeva guḷakumbhaṁ ādāya yena bhagavā tenupasaṅkami, upasaṅkamitvā bhagavantaṁ etadavoca—</span></p>
<p class="p3">Saying, “Yes, sir,” he got a jar of sugar, returned to the Buddha, and said, </p>
<p class="p3"><span class="t1"> </span></p>
<p class="p3"><span class="t5">“ābhato, bhante, guḷakumbho;</span></p>
<p class="p3">“Here is the jar. </p>
<p class="p3"><span class="t1"> </span></p>
<p class="p3"><span class="t5">kathāhaṁ, bhante, paṭipajjāmī”ti?</span></p>
<p class="p3">What should I do next?” </p>
<p class="p3"><span class="t1"> </span></p>
<p class="p3"><span class="t5">“Tena hi tvaṁ, kaccāna, bhikkhūnaṁ guḷaṁ dehī”ti.</span></p>
<p class="p3">“Now give sugar to the monks.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho belaṭṭho kaccāno bhagavato paṭissuṇitvā bhikkhūnaṁ guḷaṁ datvā bhagavantaṁ etadavoca—</span></p>
<p class="p3">Saying, “Yes, sir,” he did so and then said to the Buddha, </p>
<p class="p3"><span class="t1"> </span></p>
<p class="p3"><span class="t5">“dinno, bhante, bhikkhūnaṁ guḷo, bahu cāyaṁ guḷo avasiṭṭho.</span></p>
<p class="p3">“I’ve given sugar to the monks, but there’s much left over. </p>
<p class="p3"><span class="t1"> </span></p>
<p class="p3"><span class="t5">Kathāhaṁ, bhante, paṭipajjāmī”ti?</span></p>
<p class="p3">What should I do with that?” </p>
<p class="p3"><span class="t1"> </span></p>
<p class="p3"><span class="t5">“Tena hi tvaṁ, kaccāna, bhikkhūnaṁ guḷaṁ yāvadatthaṁ dehī”ti.</span></p>
<p class="p3">“Give the monks as much sugar as they need.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho belaṭṭho kaccāno bhagavato paṭissuṇitvā bhikkhūnaṁ guḷaṁ yāvadatthaṁ datvā bhagavantaṁ etadavoca—</span></p>
<p class="p3">Saying, “Yes, sir,” he did so and then said to the Buddha, </p>
<p class="p3"><span class="t1"> </span></p>
<p class="p3"><span class="t5">“dinno, bhante, bhikkhūnaṁ guḷo yāvadattho, bahu cāyaṁ guḷo avasiṭṭho.</span></p>
<p class="p3">“I’ve given the monks as much sugar as they need, but there’s much left over. </p>
<p class="p3"><span class="t1"> </span></p>
<p class="p3"><span class="t5">Kathāhaṁ, bhante, paṭipajjāmī”ti?</span></p>
<p class="p3">What should I do with that?” </p>
<p class="p3"><span class="t1"> </span></p>
<p class="p3"><span class="t5">“Tena hi tvaṁ, kaccāna, bhikkhū guḷehi santappehī”ti.</span></p>
<p class="p3">“Give the monks as much sugar as they want.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho belaṭṭho kaccāno bhagavato paṭissuṇitvā bhikkhū guḷehi santappesi.</span></p>
<p class="p3">Saying, “Yes, sir,” he did so, </p>
<p class="p3"><span class="t1"> </span></p>
<p class="p3"><span class="t5">Ekacce bhikkhū pattepi pūresuṁ parissāvanānipi thavikāyopi pūresuṁ.</span></p>
<p class="p3">and some monks filled their almsbowls and even their water filter and bag. </p>
<p class="p3"><span class="t1"> </span></p>
<p class="p3"><span class="t5">Atha kho belaṭṭho kaccāno bhikkhū guḷehi santappetvā bhagavantaṁ etadavoca—</span></p>
<p class="p3">When he was finished, he said to the Buddha, </p>
<p class="p3"><span class="t1"> </span></p>
<p class="p3"><span class="t5">“santappitā, bhante, bhikkhū guḷehi, bahu cāyaṁ guḷo avasiṭṭho.</span></p>
<p class="p3">“I’ve given the monks as much sugar as they want, but there’s much left over. </p>
<p class="p3"><span class="t1"> </span></p>
<p class="p3"><span class="t5">Kathāhaṁ, bhante, paṭipajjāmī”ti?</span></p>
<p class="p3">What should I do with that?” </p>
<p class="p3"><span class="t1"> </span></p>
<p class="p3"><span class="t5">“Tena hi tvaṁ, kaccāna, vighāsādānaṁ guḷaṁ dehī”ti.</span></p>
<p class="p3">“Give to those who are living on leftovers.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho belaṭṭho kaccāno bhagavato paṭissuṇitvā vighāsādānaṁ guḷaṁ datvā bhagavantaṁ etadavoca—</span></p>
<p class="p3">Saying, “Yes, sir,” he did so and then said to the Buddha, </p>
<p class="p3"><span class="t1"> </span></p>
<p class="p3"><span class="t5">“dinno, bhante, vighāsādānaṁ guḷo, bahu cāyaṁ guḷo avasiṭṭho.</span></p>
<p class="p3">“I’ve given them sugar, but there’s much left over. </p>
<p class="p3"><span class="t1"> </span></p>
<p class="p3"><span class="t5">Kathāhaṁ, bhante, paṭipajjāmī”ti?</span></p>
<p class="p3">What should I do with that?” </p>
<p class="p3"><span class="t1"> </span></p>
<p class="p3"><span class="t5">“Tena hi tvaṁ, kaccāna, vighāsādānaṁ guḷaṁ yāvadatthaṁ dehī”ti.</span></p>
<p class="p3">“Give them as much sugar as they need.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho belaṭṭho kaccāno bhagavato paṭissuṇitvā vighāsādānaṁ guḷaṁ yāvadatthaṁ datvā bhagavantaṁ etadavoca—</span></p>
<p class="p3">Saying, “Yes, sir,” he did so and then said to the Buddha, </p>
<p class="p3"><span class="t1"> </span></p>
<p class="p3"><span class="t5">“dinno, bhante, vighāsādānaṁ guḷo yāvadattho, bahu cāyaṁ guḷo avasiṭṭho.</span></p>
<p class="p3">“I’ve given them as much sugar as they need, but there’s much left over. </p>
<p class="p3"><span class="t1"> </span></p>
<p class="p3"><span class="t5">Kathāhaṁ, bhante, paṭipajjāmī”ti?</span></p>
<p class="p3">What should I do with that?” </p>
<p class="p3"><span class="t1"> </span></p>
<p class="p3"><span class="t5">“Tena hi tvaṁ, kaccāna, vighāsāde guḷehi santappehī”ti.</span></p>
<p class="p3">“Give them as much sugar as they want.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho belaṭṭho kaccāno bhagavato paṭissuṇitvā vighāsāde guḷehi santappesi.</span></p>
<p class="p3">Saying, “Yes, sir,” he did so, </p>
<p class="p3"><span class="t1"> </span></p>
<p class="p3"><span class="t5">Ekacce vighāsādā kolambepi ghaṭepi pūresuṁ, piṭakānipi ucchaṅgepi pūresuṁ.</span></p>
<p class="p3">and some of those who lived on leftovers filled basins and waterpots and even baskets and their lap. </p>
<p class="p3"><span class="t1"> </span></p>
<p class="p3"><span class="t5">Atha kho belaṭṭho kaccāno vighāsāde guḷehi santappetvā bhagavantaṁ etadavoca—</span></p>
<p class="p3">When he was finished, he said to the Buddha, </p>
<p class="p3"><span class="t1"> </span></p>
<p class="p3"><span class="t5">“santappitā, bhante, vighāsādā guḷehi, bahu cāyaṁ guḷo avasiṭṭho.</span></p>
<p class="p3">“I’ve given them as much sugar as they want, but there’s much left over. </p>
<p class="p3"><span class="t1"> </span></p>
<p class="p3"><span class="t5">Kathāhaṁ, bhante, paṭipajjāmī”ti?</span></p>
<p class="p3">What should I do with that?” </p>
<p class="p3"><span class="t1"> </span></p>
<p class="p3"><span class="t5">“Nāhaṁ taṁ, kaccāna, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yassa so guḷo paribhutto sammā pariṇāmaṁ gaccheyya, aññatra tathāgatassa vā tathāgatasāvakassa vā.</span></p>
<p class="p3">“Kaccāna, I don’t see anyone in this world with its gods, lords of death, and supreme beings, in this society with its monastics and brahmins, its gods and humans, who would be able to properly digest that sugar except a Buddha or his disciple. </p>
<p class="p3"><span class="t1"> </span></p>
<p class="p3"><span class="t5">Tena hi tvaṁ, kaccāna, taṁ guḷaṁ appaharite vā chaḍḍehi, appāṇake vā udake opilāpehī”ti.</span></p>
<p class="p3">So discard that sugar where there are no cultivated plants or in water without life.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti kho belaṭṭho kaccāno bhagavato paṭissuṇitvā taṁ guḷaṁ appāṇake udake opilāpeti.</span></p>
<p class="p3">Saying, “Yes, Sir,” he dumped that sugar in water without life. </p>
<p class="p3"><span class="t1"> </span></p>
<p class="p3"><span class="t5">Atha kho so guḷo udake pakkhitto cicciṭāyati ciṭiciṭāyati padhūpāyati sampadhūpāyati.</span></p>
<p class="p3">As he did so, that sugar hissed, sputtered, fumed, and smoked—</p>
<p class="p3"><span class="t1"> </span></p>
<p class="p3"><span class="t5">Seyyathāpi nāma phālo divasaṁsantatto udake pakkhitto cicciṭāyati ciṭiciṭāyati padhūpāyati sampadhūpāyati;</span></p>
<p class="p3">just like a plowshare heated the whole day hisses, sputters, fumes, and smokes when dropped in water. </p>
<p class="p3"><span class="t1"> </span></p>
<p class="p3"><span class="t5">evameva so guḷo udake pakkhitto cicciṭāyati ciṭiciṭāyati padhūpāyati sampadhūpāyati.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho belaṭṭho kaccāno saṁviggo lomahaṭṭhajāto yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">Belaṭṭha Kaccāna was awestruck, with goosebumps all over. He approached the Buddha, bowed, and sat down. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnassa kho belaṭṭhassa kaccānassa bhagavā anupubbiṁ kathaṁ kathesi, seyyathidaṁ—</span></p>
<p class="p3">The Buddha then gave him a progressive talk—</p>
<p class="p3"><span class="t1"> </span></p>
<p class="p3"><span class="t5">dānakathaṁ sīlakathaṁ saggakathaṁ, kāmānaṁ ādīnavaṁ okāraṁ saṅkilesaṁ, nekkhamme ānisaṁsaṁ pakāsesi.</span></p>
<p class="p3">on generosity, morality, and heaven; on the danger, degradation, and defilement of worldly pleasures; and he revealed the benefits of renunciation. </p>
<p class="p3"><span class="t1"> </span></p>
<p class="p3"><span class="t5">Yadā bhagavā aññāsi belaṭṭhaṁ kaccānaṁ kallacittaṁ, muducittaṁ, vinīvaraṇacittaṁ, udaggacittaṁ, pasannacittaṁ, atha yā buddhānaṁ sāmukkaṁsikā dhammadesanā, taṁ pakāsesi …pe…</span></p>
<p class="p3">When the Buddha knew that his mind was ready, supple, without hindrances, joyful, and confident, he revealed the teaching unique to the Buddhas: suffering, its origin, its end, and the path. </p>
<p class="p3"><span class="t1"> </span></p>
<p class="p3"><span class="t5">evameva belaṭṭhassa kaccānassa tasmiṁyeva āsane virajaṁ vītamalaṁ dhammacakkhuṁ udapādi—</span></p>
<p class="p3">And just as a clean and stainless cloth absorbs dye properly, so too, while he was sitting right there, Belaṭṭha Kaccāna experienced the stainless vision of the Truth: </p>
<p class="p3"><span class="t1"> </span></p>
<p class="p3"><span class="t5">“yaṁ kiñci samudayadhammaṁ, sabbaṁ taṁ nirodhadhamman”ti.</span></p>
<p class="p3">“Anything that has a beginning has an end.” </p>
<p class="p3"><span class="t1"> </span></p>
<p class="p3"><span class="t5">Atha kho belaṭṭho kaccāno diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthusāsane bhagavantaṁ etadavoca—</span></p>
<p class="p3">He had seen the Truth, had reached, understood, and penetrated it. He had gone beyond doubt and uncertainty, had attained to confidence, and had become independent of others in the Teacher’s instruction. He then said to the Buddha, </p>
<p class="p3"><span class="t1"> </span></p>
<p class="p3"><span class="t5">“abhikkantaṁ, bhante, abhikkantaṁ, bhante.</span></p>
<p class="p3">“Wonderful, Venerable Sir, wonderful! </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, nikkujjitaṁ vā ukkujjeyya …pe…</span></p>
<p class="p3">Just as one might set upright what had been overturned, or reveal what was hidden, or show the way to one who was lost, or bring a lamp into the darkness so that one with eyes might see what’s there, </p>
<p class="p3"><span class="t1"> </span></p>
<p class="p3"><span class="t5">evamevaṁ kho bhagavatā anekapariyāyena dhammo pakāsito.</span></p>
<p class="p3">just so has the Buddha made the Teaching clear in many ways. </p>
<p class="p3"><span class="t1"> </span></p>
<p class="p3"><span class="t5">Esāhaṁ, bhante, bhagavantaṁ saraṇaṁ gacchāmi, dhammañca, bhikkhusaṅghañca.</span></p>
<p class="p3">I go for refuge to the Buddha, the Teaching, and the Sangha of monks. </p>
<p class="p3"><span class="t1"> </span></p>
<p class="p3"><span class="t5">Upāsakaṁ maṁ bhagavā dhāretu ajjatagge pāṇupetaṁ saraṇagatan”ti.</span></p>
<p class="p3">Please accept me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā anupubbena cārikaṁ caramāno yena rājagahaṁ tadavasari.</span></p>
<p class="p3">The Buddha then continued wandering toward Rājagaha. </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā rājagahe viharati veḷuvane kalandakanivāpe.</span></p>
<p class="p3">When he eventually arrived, he stayed in the Bamboo Grove, the squirrel sanctuary. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena rājagahe guḷo ussanno hoti.</span></p>
<p class="p3">At that time there was an abundance of sugar in Rājagaha. </p>
<p class="p3"><span class="t1"> </span></p>
<p class="p3"><span class="t5">Bhikkhū—</span></p>
<p class="p3">The monks thought, </p>
<p class="p3"><span class="t1"> </span></p>
<p class="p3"><span class="t5">“gilānasseva bhagavatā guḷo anuññāto, no agilānassā”ti—</span></p>
<p class="p3">“The Buddha has only allowed sugar for those who are sick,” </p>
<p class="p3"><span class="t1"> </span></p>
<p class="p3"><span class="t5">kukkuccāyantā guḷaṁ na bhuñjanti.</span></p>
<p class="p3">and being afraid of wrongdoing they did not eat it. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, gilānassa guḷaṁ, agilānassa guḷodakan”ti.</span></p>
<p class="p3">“I allow you to take sugar when you’re sick and sugar mixed in water when you’re not.” </p>
<p class="p3"><span class="t1"> </span></p>
<p class="p3"><span class="t5">14. Pāṭaligāmavatthu</span></p>
<p class="p3">14. Pāṭaligāma </p>
<p class="p3"><span class="t1"> </span></p>
<p class="p3"><span class="t5">Atha kho bhagavā rājagahe yathābhirantaṁ viharitvā yena pāṭaligāmo tena cārikaṁ pakkāmi, mahatā bhikkhusaṅghena saddhiṁ aḍḍhatelasehi bhikkhusatehi.</span></p>
<p class="p3">When the Buddha had stayed at Rājagaha for as long as he liked, he set out wandering toward Pāṭaligāma with a large sangha of twelve-hundred and fifty monks. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā anupubbena cārikaṁ caramāno yena pāṭaligāmo tadavasari.</span></p>
<p class="p3">When he eventually arrived, he stayed there. </p>
<p class="p3"><span class="t1"> </span></p>
<p class="p3"><span class="t5">Assosuṁ kho pāṭaligāmikā upāsakā—</span></p>
<p class="p3">When the lay followers of Pāṭaligāma heard </p>
<p class="p3"><span class="t1"> </span></p>
<p class="p3"><span class="t5">“bhagavā kira pāṭaligāmaṁ anuppatto”ti.</span></p>
<p class="p3">that he had arrived, </p>
<p class="p3"><span class="t1"> </span></p>
<p class="p3"><span class="t5">Atha kho pāṭaligāmikā upāsakā yena bhagavā tenupasaṅkamiṁsu, upasaṅkamitvā bhagavantaṁ abhivādetvā ekamantaṁ nisīdiṁsu.</span></p>
<p class="p3">they went to see him, bowed, and sat down on one side. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinne kho pāṭaligāmike upāsake bhagavā dhammiyā kathāya sandassesi, samādapesi, samuttejesi, sampahaṁsesi.</span></p>
<p class="p3">The Buddha then instructed, inspired, and gladdened them with a teaching. </p>
<p class="p3"><span class="t1"> </span></p>
<p class="p3"><span class="t5">Atha kho pāṭaligāmikā upāsakā bhagavatā dhammiyā kathāya sandassitā samādapitā samuttejitā sampahaṁsitā bhagavantaṁ etadavocuṁ—</span></p>
<p class="p3">And they said to the Buddha, </p>
<p class="p3"><span class="t1"> </span></p>
<p class="p3"><span class="t5">“adhivāsetu no, bhante, bhagavā āvasathāgāraṁ saddhiṁ bhikkhusaṅghenā”ti.</span></p>
<p class="p3">“Please visit our guesthouse together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho pāṭaligāmikā upāsakā bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā yena āvasathāgāraṁ tenupasaṅkamiṁsu, upasaṅkamitvā sabbasanthariṁ āvasathāgāraṁ santharitvā, āsanāni paññapetvā, udakamaṇikaṁ patiṭṭhāpetvā, telapadīpaṁ āropetvā yena bhagavā tenupasaṅkamiṁsu, upasaṅkamitvā bhagavantaṁ abhivādetvā ekamantaṁ aṭṭhaṁsu.</span></p>
<p class="p3">Knowing that he had consented, they got up from their seats, bowed down, and circumambulated him with their right side toward him. They then went to the guesthouse, spread mats on the floor, prepared seats, put out a large waterpot, and hung up an oil lamp. They then returned to the Buddha, bowed, </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhitā kho pāṭaligāmikā upāsakā bhagavantaṁ etadavocuṁ—</span></p>
<p class="p3">and told him </p>
<p class="p3"><span class="t1"> </span></p>
<p class="p3"><span class="t5">“sabbasantharisanthataṁ, bhante, āvasathāgāraṁ.</span></p>
<p class="p3">that everything was prepared, </p>
<p class="p3"><span class="t1"> </span></p>
<p class="p3"><span class="t5">Āsanāni paññattāni.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Udakamaṇiko patiṭṭhāpito.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Telapadīpo āropito.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yassadāni, bhante, bhagavā kālaṁ maññatī”ti.</span></p>
<p class="p3">adding, “Sir, please come at your convenience.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā nivāsetvā pattacīvaramādāya saddhiṁ bhikkhusaṅghena yena āvasathāgāraṁ tenupasaṅkami; upasaṅkamitvā pāde pakkhāletvā āvasathāgāraṁ pavisitvā majjhimaṁ thambhaṁ nissāya puratthābhimukho nisīdi.</span></p>
<p class="p3">The Buddha robed up, took his bowl and robe, and went to the guesthouse together with the Sangha of monks. He washed his feet, entered the guesthouse, and sat down facing the east, leaning on the central pillar. </p>
<p class="p3"><span class="t1"> </span></p>
<p class="p3"><span class="t5">Bhikkhusaṅghopi kho pāde pakkhāletvā āvasathāgāraṁ pavisitvā pacchimaṁ bhittiṁ nissāya puratthābhimukho nisīdi, bhagavantaṁyeva purakkhatvā.</span></p>
<p class="p3">The monks washed their feet too, entered the guesthouse, and sat down facing east with the Buddha in front of them, leaning against the western wall. </p>
<p class="p3"><span class="t1"> </span></p>
<p class="p3"><span class="t5">Pāṭaligāmikāpi kho upāsakā pāde pakkhāletvā āvasathāgāraṁ pavisitvā puratthimaṁ bhittiṁ nissāya pacchimābhimukhā nisīdiṁsu, bhagavantaṁyeva purakkhatvā.</span></p>
<p class="p3">The lay followers of Pāṭaligāma followed suit and sat down facing west with the Buddha in front of them, leaning against the eastern wall. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pāṭaligāmike upāsake āmantesi—</span></p>
<p class="p3">And the Buddha addressed those lay followers: </p>
<p class="p3"><span class="t1"> </span></p>
<p class="p3"><span class="t5">“Pañcime, gahapatayo, ādīnavā dussīlassa sīlavipattiyā.</span></p>
<p class="p3">“There are these five dangers for one who is immoral because of failure in morality. </p>
<p class="p3"><span class="t1"> </span></p>
<p class="p3"><span class="t5">Katame pañca?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Idha, gahapatayo, dussīlo sīlavipanno pamādādhikaraṇaṁ mahatiṁ bhogajāniṁ nigacchati.</span></p>
<p class="p3">Because of heedlessness, they lose much wealth. </p>
<p class="p3"><span class="t1"> </span></p>
<p class="p3"><span class="t5">Ayaṁ paṭhamo ādīnavo dussīlassa sīlavipattiyā.</span></p>
<p class="p3">This is the first danger. </p>
<p class="p3"><span class="t1"> </span></p>
<p class="p3"><span class="t5">Puna caparaṁ, gahapatayo, dussīlassa sīlavipannassa pāpako kittisaddo abbhuggacchati.</span></p>
<p class="p3">They get a bad reputation. </p>
<p class="p3"><span class="t1"> </span></p>
<p class="p3"><span class="t5">Ayaṁ dutiyo ādīnavo dussīlassa sīlavipattiyā.</span></p>
<p class="p3">This is the second danger. </p>
<p class="p3"><span class="t1"> </span></p>
<p class="p3"><span class="t5">Puna caparaṁ, gahapatayo, dussīlo sīlavipanno yaññadeva parisaṁ upasaṅkamati, yadi khattiyaparisaṁ, yadi brāhmaṇaparisaṁ, yadi gahapatiparisaṁ, yadi samaṇaparisaṁ, avisārado upasaṅkamati maṅkubhūto.</span></p>
<p class="p3">Whenever they come to a gathering of people—whether a gathering of aristocrats, brahmins, householders, or monastics—they are diffident and timid. </p>
<p class="p3"><span class="t1"> </span></p>
<p class="p3"><span class="t5">Ayaṁ tatiyo ādīnavo dussīlassa sīlavipattiyā.</span></p>
<p class="p3">This is the third danger. </p>
<p class="p3"><span class="t1"> </span></p>
<p class="p3"><span class="t5">Puna caparaṁ, gahapatayo, dussīlo sīlavipanno sammūḷho kālaṁ karoti.</span></p>
<p class="p3">They die confused. </p>
<p class="p3"><span class="t1"> </span></p>
<p class="p3"><span class="t5">Ayaṁ catuttho ādīnavo dussīlassa sīlavipattiyā.</span></p>
<p class="p3">This is the fourth danger. </p>
<p class="p3"><span class="t1"> </span></p>
<p class="p3"><span class="t5">Puna caparaṁ, gahapatayo, dussīlo sīlavipanno kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.</span></p>
<p class="p3">After death, they are reborn in a lower realm. </p>
<p class="p3"><span class="t1"> </span></p>
<p class="p3"><span class="t5">Ayaṁ pañcamo ādīnavo dussīlassa sīlavipattiyā.</span></p>
<p class="p3">This is the fifth danger. </p>
<p class="p3"><span class="t1"> </span></p>
<p class="p3"><span class="t5">Ime kho, gahapatayo, pañca ādīnavā dussīlassa sīlavipattiyā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Pañcime, gahapatayo, ānisaṁsā sīlavato sīlasampadāya.</span></p>
<p class="p3">There are these five benefits for one who is moral because of success in morality. </p>
<p class="p3"><span class="t1"> </span></p>
<p class="p3"><span class="t5">Katame pañca?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Idha, gahapatayo, sīlavā sīlasampanno appamādādhikaraṇaṁ mahantaṁ bhogakkhandhaṁ adhigacchati.</span></p>
<p class="p3">Because of heedfulness, they gain much wealth. </p>
<p class="p3"><span class="t1"> </span></p>
<p class="p3"><span class="t5">Ayaṁ paṭhamo ānisaṁso sīlavato sīlasampadāya.</span></p>
<p class="p3">This is the first benefit. </p>
<p class="p3"><span class="t1"> </span></p>
<p class="p3"><span class="t5">Puna caparaṁ, gahapatayo, sīlavato sīlasampannassa kalyāṇo kittisaddo abbhuggacchati.</span></p>
<p class="p3">They get a good reputation. </p>
<p class="p3"><span class="t1"> </span></p>
<p class="p3"><span class="t5">Ayaṁ dutiyo ānisaṁso sīlavato sīlasampadāya.</span></p>
<p class="p3">This is the second benefit. </p>
<p class="p3"><span class="t1"> </span></p>
<p class="p3"><span class="t5">Puna caparaṁ, gahapatayo, sīlavā sīlasampanno yaññadeva parisaṁ upasaṅkamati, yadi khattiyaparisaṁ, yadi brāhmaṇaparisaṁ, yadi gahapatiparisaṁ, yadi samaṇaparisaṁ, visārado upasaṅkamati amaṅkubhūto.</span></p>
<p class="p3">Whenever they come to a gathering of people—whether a gathering of aristocrats, brahmins, householders, or monastics—they are confident and self-assured. </p>
<p class="p3"><span class="t1"> </span></p>
<p class="p3"><span class="t5">Ayaṁ tatiyo ānisaṁso sīlavato sīlasampadāya.</span></p>
<p class="p3">This is the third benefit. </p>
<p class="p3"><span class="t1"> </span></p>
<p class="p3"><span class="t5">Puna caparaṁ, gahapatayo, sīlavā sīlasampanno asammūḷho kālaṁ karoti.</span></p>
<p class="p3">They die with a clear mind. </p>
<p class="p3"><span class="t1"> </span></p>
<p class="p3"><span class="t5">Ayaṁ catuttho ānisaṁso sīlavato sīlasampadāya.</span></p>
<p class="p3">This is the fourth benefit. </p>
<p class="p3"><span class="t1"> </span></p>
<p class="p3"><span class="t5">Puna caparaṁ, gahapatayo, sīlavā sīlasampanno kāyassa bhedā paraṁ maraṇā sugatiṁ saggaṁ lokaṁ upapajjati.</span></p>
<p class="p3">After death, they are reborn in heaven. </p>
<p class="p3"><span class="t1"> </span></p>
<p class="p3"><span class="t5">Ayaṁ pañcamo ānisaṁso sīlavato sīlasampadāya.</span></p>
<p class="p3">This is the fifth benefit.” </p>
<p class="p3"><span class="t1"> </span></p>
<p class="p3"><span class="t5">Ime kho, gahapatayo, pañca ānisaṁsā sīlavato sīlasampadāyā”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho bhagavā pāṭaligāmike upāsake bahudeva rattiṁ dhammiyā kathāya sandassetvā samādapetvā samuttejetvā sampahaṁsetvā uyyojesi—</span></p>
<p class="p3">The Buddha instructed, inspired, and gladdened them by teaching for much of the night. He then dismissed them, saying, </p>
<p class="p3"><span class="t1"> </span></p>
<p class="p3"><span class="t5">“abhikkantā kho, gahapatayo, ratti.</span></p>
<p class="p3">“It’s late at night. </p>
<p class="p3"><span class="t1"> </span></p>
<p class="p3"><span class="t5">Yassadāni tumhe kālaṁ maññathā”ti.</span></p>
<p class="p3">Please go at your convenience.” </p>
<p class="p3"><span class="t1"> </span></p>
<p class="p3"><span class="t5">“Evaṁ, bhante”ti, kho pāṭaligāmikā upāsakā bhagavato paṭissuṇitvā uṭṭhāyāsanā bhagavantaṁ abhivādetvā padakkhiṇaṁ katvā pakkamiṁsu.</span></p>
<p class="p3">Saying, “Yes, Sir,” they got up from their seats, bowed down, circumambulated him with their right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā acirapakkantesu pāṭaligāmikesu upāsakesu suññāgāraṁ pāvisi.</span></p>
<p class="p3">Soon after the lay followers of Pāṭaligāma had left, the Buddha entered an empty cubicle. </p>
<p class="p3"><span class="t1"> </span></p>
<p class="p3"><span class="t5">15. Sunidhavassakāravatthu</span></p>
<p class="p3">15. Sunidha and Vassakāra </p>
<p class="p3"><span class="t1"> </span></p>
<p class="p3"><span class="t5">Tena kho pana samayena sunidhavassakārā magadhamahāmattā pāṭaligāme nagaraṁ māpenti vajjīnaṁ paṭibāhāya.</span></p>
<p class="p3">At that time Sunidha and Vassakāra, the government officials of Magadha, were building a fortress at Pāṭaligāma to defend against the Vajjians. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā rattiyā paccūsasamayaṁ paccuṭṭhāya dibbena cakkhunā visuddhena atikkantamānusakena sambahulā devatāyo pāṭaligāme vatthūni pariggaṇhantiyo.</span></p>
<p class="p3">The Buddha got up early in the morning and, with his superhuman and purified clairvoyance, he saw a number of gods taking possession of sites around Pāṭaligāma. </p>
<p class="p3"><span class="t1"> </span></p>
<p class="p3"><span class="t5">Yasmiṁ padese mahesakkhā devatā vatthūni pariggaṇhanti, mahesakkhānaṁ tattha rājūnaṁ rājamahāmattānaṁ cittāni namanti nivesanāni māpetuṁ.</span></p>
<p class="p3">Wherever powerful gods took possession of a site, just there powerful kings and government officials inclined to build their houses. </p>
<p class="p3"><span class="t1"> </span></p>
<p class="p3"><span class="t5">Yasmiṁ padese majjhimā devatā vatthūni pariggaṇhanti, majjhimānaṁ tattha rājūnaṁ rājamahāmattānaṁ cittāni namanti nivesanāni māpetuṁ.</span></p>
<p class="p3">Wherever gods of middle standing took possession of a site, just there the kings and government officials of middle standing inclined to build their houses. </p>
<p class="p3"><span class="t1"> </span></p>
<p class="p3"><span class="t5">Yasmiṁ padese nīcā devatā vatthūni pariggaṇhanti, nīcānaṁ tattha rājūnaṁ rājamahāmattānaṁ cittāni namanti nivesanāni māpetuṁ.</span></p>
<p class="p3">And wherever the lower ranked gods took possession of a site, just there the lower ranked kings and government officials inclined to build their houses. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āyasmantaṁ ānandaṁ āmantesi—</span></p>
<p class="p3">The Buddha said to Venerable Ānanda, </p>
<p class="p3"><span class="t1"> </span></p>
<p class="p3"><span class="t5">“ke nu kho te, ānanda, pāṭaligāme nagaraṁ māpentī”ti?</span></p>
<p class="p3">“Who is building a fortress in Pāṭaligāma?” </p>
<p class="p3"><span class="t1"> </span></p>
<p class="p3"><span class="t5">“Sunidhavassakārā, bhante, magadhamahāmattā pāṭaligāme nagaraṁ māpenti vajjīnaṁ paṭibāhāyā”ti.</span></p>
<p class="p3">“Sunidha and Vassakāra, Sir.” </p>
<p class="p3"><span class="t1"> </span></p>
<p class="p3"><span class="t5">“Seyyathāpi, ānanda, devehi tāvatiṁsehi saddhiṁ mantetvā;</span></p>
<p class="p3">“They are building the fortress, Ānanda, as if they had consulted with the Tāvatiṁsa gods.” </p>
<p class="p3"><span class="t1"> </span></p>
<p class="p3"><span class="t5">evameva kho, ānanda, sunidhavassakārā magadhamahāmattā pāṭaligāme nagaraṁ māpenti vajjīnaṁ paṭibāhāya.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Idhāhaṁ, ānanda, rattiyā paccūsasamayaṁ paccuṭṭhāya addasaṁ dibbena cakkhunā visuddhena atikkantamānusakena sambahulā devatāyo pāṭaligāme vatthūni pariggaṇhantiyo.</span></p>
<p class="p3">And the Buddha told Ānanda what he had seen, </p>
<p class="p3"><span class="t1"> </span></p>
<p class="p3"><span class="t5">Yasmiṁ padese mahesakkhā devatā vatthūni pariggaṇhanti, mahesakkhānaṁ tattha rājūnaṁ rājamahāmattānaṁ cittāni namanti nivesanāni māpetuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yasmiṁ padese majjhimā devatā vatthūni pariggaṇhanti, majjhimānaṁ tattha rājūnaṁ rājamahāmattānaṁ cittāni namanti nivesanāni māpetuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yasmiṁ padese nīcā devatā vatthūni pariggaṇhanti, nīcānaṁ tattha rājūnaṁ rājamahāmattānaṁ cittāni namanti nivesanāni māpetuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yāvatā, ānanda, ariyaṁ āyatanaṁ, yāvatā vaṇippatho, idaṁ agganagaraṁ bhavissati pāṭaliputtaṁ puṭabhedanaṁ.</span></p>
<p class="p3">adding, “As far, Ānanda, as the extent of the Indian realm, as far as the routes of commerce, Pāṭaliputta will be the chief city, the destination for merchandise. </p>
<p class="p3"><span class="t1"> </span></p>
<p class="p3"><span class="t5">Pāṭaliputtassa kho, ānanda, tayo antarāyā bhavissanti—</span></p>
<p class="p3">But there will be three dangers for Pāṭaliputta: </p>
<p class="p3"><span class="t1"> </span></p>
<p class="p3"><span class="t5">aggito vā udakato vā abbhantarato vā mithubhedā”ti.</span></p>
<p class="p3">fire, water, and internal dissension.” </p>
<p class="p3"><span class="t1"> </span></p>
<p class="p3"><span class="t5">Atha kho sunidhavassakārā magadhamahāmattā yena bhagavā tenupasaṅkamiṁsu, upasaṅkamitvā bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ aṭṭhaṁsu.</span></p>
<p class="p3">Sunidha and Vassakāra then went to the Buddha and exchanged pleasantries with him, </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhitā kho sunidhavassakārā magadhamahāmattā bhagavantaṁ etadavocuṁ—</span></p>
<p class="p3">adding, </p>
<p class="p3"><span class="t1"> </span></p>
<p class="p3"><span class="t5">“adhivāsetu no bhavaṁ gotamo ajjatanāya bhattaṁ saddhiṁ bhikkhusaṅghenā”ti.</span></p>
<p class="p3">“Please accept tomorrow’s meal from us together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho sunidhavassakārā magadhamahāmattā bhagavato adhivāsanaṁ viditvā pakkamiṁsu.</span></p>
<p class="p3">Knowing that he had consented, they left. </p>
<p class="p3"><span class="t1"> </span></p>
<p class="p3"><span class="t5">Atha kho sunidhavassakārā magadhamahāmattā paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesuṁ—“kālo, bho gotama, niṭṭhitaṁ bhattan”ti.</span></p>
<p class="p3">When they had had various kinds of fine food prepared, they had the Buddha informed that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena sunidhavassakārānaṁ magadhamahāmattānaṁ parivesanā tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and went to Sunidha’s and Vassakāra’s meal offering, where he sat down on the prepared seat together with the Sangha of monks. </p>
<p class="p3"><span class="t1"> </span></p>
<p class="p3"><span class="t5">Atha kho sunidhavassakārā magadhamahāmattā buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā bhagavantaṁ bhuttāviṁ onītapattapāṇiṁ ekamantaṁ nisīdiṁsu.</span></p>
<p class="p3">Sunidha and Vassakāra then personally served various kinds of fine food to the Sangha of monks headed by the Buddha. When the Buddha had finished his meal, they sat down to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinne kho sunidhavassakāre magadhamahāmatte bhagavā imāhi gāthāhi anumodi—</span></p>
<p class="p3">And the Buddha expressed his appreciation with these verses: </p>
<p class="p3"><span class="t1"> </span></p>
<p class="p3"><span class="t5">“Yasmiṁ padese kappeti,</span></p>
<p class="p3">“In whatever place </p>
<p class="p3"><span class="t1"> </span></p>
<p class="p3"><span class="t5">vāsaṁ paṇḍitajātiyo;</span></p>
<p class="p3">The wise decide to live, </p>
<p class="p3"><span class="t1"> </span></p>
<p class="p3"><span class="t5">Sīlavantettha bhojetvā,</span></p>
<p class="p3">There they feed the virtuous, </p>
<p class="p3"><span class="t1"> </span></p>
<p class="p3"><span class="t5">saññate brahmacārayo.</span></p>
<p class="p3">The restrained monastics. </p>
<p class="p3"><span class="t1"> </span></p>
<p class="p3"><span class="t5">Yā tattha devatā āsuṁ,</span></p>
<p class="p3">Whatever gods are there </p>
<p class="p3"><span class="t1"> </span></p>
<p class="p3"><span class="t5">tāsaṁ dakkhiṇamādise;</span></p>
<p class="p3">One should dedicate the offering to them: </p>
<p class="p3"><span class="t1"> </span></p>
<p class="p3"><span class="t5">Tā pūjitā pūjayanti,</span></p>
<p class="p3">Being revered and honored, </p>
<p class="p3"><span class="t1"> </span></p>
<p class="p3"><span class="t5">mānitā mānayanti naṁ.</span></p>
<p class="p3">They revere and honor one in return. </p>
<p class="p3"><span class="t1"> </span></p>
<p class="p3"><span class="t5">Tato naṁ anukampanti,</span></p>
<p class="p3">And they have compassion for one, </p>
<p class="p3"><span class="t1"> </span></p>
<p class="p3"><span class="t5">mātā puttaṁva orasaṁ;</span></p>
<p class="p3">As a mother for her own child. </p>
<p class="p3"><span class="t1"> </span></p>
<p class="p3"><span class="t5">Devatānukampito poso,</span></p>
<p class="p3">The person the gods have compassion for </p>
<p class="p3"><span class="t1"> </span></p>
<p class="p3"><span class="t5">sadā bhadrāni passatī”ti.</span></p>
<p class="p3">Always has good fortune.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sunidhavassakāre magadhamahāmatte imāhi gāthāhi anumoditvā uṭṭhāyāsanā pakkāmi.</span></p>
<p class="p3">The Buddha then got up from his seat and left. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena sunidhavassakārā magadhamahāmattā bhagavantaṁ piṭṭhito piṭṭhito anubandhā honti—</span></p>
<p class="p3">But Sunidha and Vassakāra followed behind him, thinking, </p>
<p class="p3"><span class="t1"> </span></p>
<p class="p3"><span class="t5">“yenajja samaṇo gotamo dvārena nikkhamissati, taṁ gotamadvāraṁ nāma bhavissati;</span></p>
<p class="p3">“Whatever gate the ascetic Gotama uses to depart we’ll name the Gotama Gate. </p>
<p class="p3"><span class="t1"> </span></p>
<p class="p3"><span class="t5">yena titthena gaṅgaṁ nadiṁ uttarissati, taṁ gotamatitthaṁ nāma bhavissatī”ti.</span></p>
<p class="p3">And the ford he uses to cross the Ganges river we’ll name the Gotama Ford.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā yena dvārena nikkhami, taṁ gotamadvāraṁ nāma ahosi.</span></p>
<p class="p3">And the gate though which the Buddha left was named the Gotama Gate. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā yena gaṅgā nadī tenupasaṅkami.</span></p>
<p class="p3">The Buddha then went to the river Ganges. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena gaṅgā nadī pūrā hoti samatittikā kākapeyyā.</span></p>
<p class="p3">At that time the river was full to the brim. </p>
<p class="p3"><span class="t1"> </span></p>
<p class="p3"><span class="t5">Manussā aññe nāvaṁ pariyesanti, aññe uḷumpaṁ pariyesanti, aññe kullaṁ bandhanti orā pāraṁ gantukāmā.</span></p>
<p class="p3">Among the people who wanted to cross, some were looking for a boat, some for a barge, and some were putting together a raft. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā te manusse aññe nāvaṁ pariyesante, aññe uḷumpaṁ pariyesante, aññe kullaṁ bandhante orā pāraṁ gantukāme, disvāna seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva kho—gaṅgāya nadiyā orimatīre antarahito pārimatīre paccuṭṭhāsi saddhiṁ bhikkhusaṅghena.</span></p>
<p class="p3">The Buddha saw this. Then, just as a strong man might bend or stretch his arm, so too the Buddha disappeared on the near shore of the river and reappeared on the far shore together with the Sangha of monks. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi—</span></p>
<p class="p3">Seeing the significance of this, the Buddha uttered a heartfelt exclamation: </p>
<p class="p3"><span class="t1"> </span></p>
<p class="p3"><span class="t5">“Ye taranti aṇṇavaṁ saraṁ,</span></p>
<p class="p3">“Whoever crosses the flowing mass of water, </p>
<p class="p3"><span class="t1"> </span></p>
<p class="p3"><span class="t5">Setuṁ katvāna visajja pallalāni;</span></p>
<p class="p3">They build a bridge, leaving the water behind. </p>
<p class="p3"><span class="t1"> </span></p>
<p class="p3"><span class="t5">Kullañhi jano bandhati,</span></p>
<p class="p3">While ordinary people put together a raft, </p>
<p class="p3"><span class="t1"> </span></p>
<p class="p3"><span class="t5">Tiṇṇā medhāvino janā”ti.</span></p>
<p class="p3">The wise have crossed already.” </p>
<p class="p3"><span class="t1"> </span></p>
<p class="p3"><span class="t5">16. Koṭigāmesaccakathā</span></p>
<p class="p3">16. Discussion of the truths at Koṭigāma </p>
<p class="p3"><span class="t1"> </span></p>
<p class="p3"><span class="t5">Atha kho bhagavā yena koṭigāmo tenupasaṅkami.</span></p>
<p class="p3">The Buddha then went to Koṭigāma, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā koṭigāme viharati.</span></p>
<p class="p3">and he stayed there. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā bhikkhū āmantesi—</span></p>
<p class="p3">While there, he addressed the monks: </p>
<p class="p3"><span class="t1"> </span></p>
<p class="p3"><span class="t5">“catunnaṁ, bhikkhave, ariyasaccānaṁ ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ mamañceva tumhākañca.</span></p>
<p class="p3">“It is because of not awakening to and not penetrating these four noble truths that you and I have wandered on and transmigrated for such a long time: </p>
<p class="p3"><span class="t1"> </span></p>
<p class="p3"><span class="t5">Katamesaṁ catunnaṁ?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Dukkhassa, bhikkhave, ariyasaccassa ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ mamañceva tumhākañca.</span></p>
<p class="p3">the noble truth of suffering, </p>
<p class="p3"><span class="t1"> </span></p>
<p class="p3"><span class="t5">Dukkhasamudayassa ariyasaccassa …pe…</span></p>
<p class="p3">the noble truth of the origin of suffering, </p>
<p class="p3"><span class="t1"> </span></p>
<p class="p3"><span class="t5">dukkhanirodhassa ariyasaccassa …pe…</span></p>
<p class="p3">the noble truth of the end of suffering, </p>
<p class="p3"><span class="t1"> </span></p>
<p class="p3"><span class="t5">dukkhanirodhagāminiyā paṭipadāya ariyasaccassa ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ mamañceva tumhākañca.</span></p>
<p class="p3">the noble truth of the path leading to the end of suffering. </p>
<p class="p3"><span class="t1"> </span></p>
<p class="p3"><span class="t5">Tayidaṁ, bhikkhave, dukkhaṁ ariyasaccaṁ anubuddhaṁ paṭividdhaṁ, dukkhasamudayaṁ ariyasaccaṁ anubuddhaṁ paṭividdhaṁ, dukkhanirodhaṁ ariyasaccaṁ anubuddhaṁ paṭividdhaṁ, dukkhanirodhagāminī paṭipadā ariyasaccaṁ anubuddhaṁ paṭividdhaṁ, ucchinnā bhavataṇhā, khīṇā bhavanetti, natthi dāni punabbhavoti.</span></p>
<p class="p3">But now, monks, the noble truth of suffering has been awakened to and penetrated, likewise the noble truth of the origin of suffering, the noble truth of the end of suffering, and the noble truth of the path leading to the end of suffering. Craving for existence has been cut off; that which leads to existence has come to an end; now there is no further existence. </p>
<p class="p3"><span class="t1"> </span></p>
<p class="p3"><span class="t5">Catunnaṁ ariyasaccānaṁ,</span></p>
<p class="p3">Because of not properly seeing </p>
<p class="p3"><span class="t1"> </span></p>
<p class="p3"><span class="t5">yathābhūtaṁ adassanā;</span></p>
<p class="p3">The four noble truths, </p>
<p class="p3"><span class="t1"> </span></p>
<p class="p3"><span class="t5">Saṁsitaṁ dīghamaddhānaṁ,</span></p>
<p class="p3">You transmigrate for a long time </p>
<p class="p3"><span class="t1"> </span></p>
<p class="p3"><span class="t5">tāsu tāsveva jātisu.</span></p>
<p class="p3">Among various kinds of rebirth. </p>
<p class="p3"><span class="t1"> </span></p>
<p class="p3"><span class="t5">Tāni etāni diṭṭhāni,</span></p>
<p class="p3">These have now been seen; </p>
<p class="p3"><span class="t1"> </span></p>
<p class="p3"><span class="t5">bhavanetti samūhatā;</span></p>
<p class="p3">That which leads to existence has been abolished. </p>
<p class="p3"><span class="t1"> </span></p>
<p class="p3"><span class="t5">Ucchinnaṁ mūlaṁ dukkhassa,</span></p>
<p class="p3">The root of suffering has been cut off; </p>
<p class="p3"><span class="t1"> </span></p>
<p class="p3"><span class="t5">natthi dāni punabbhavo”ti.</span></p>
<p class="p3">Now there is no further existence.” </p>
<p class="p3"><span class="t1"> </span></p>
<p class="p3"><span class="t5">17. Ambapālīvatthu</span></p>
<p class="p3">17-18. The account of Ambapālī and the Licchavīs </p>
<p class="p3"><span class="t1"> </span></p>
<p class="p3"><span class="t5">Assosi kho ambapālī gaṇikā—</span></p>
<p class="p3">The courtesan Ambapālī heard </p>
<p class="p3"><span class="t1"> </span></p>
<p class="p3"><span class="t5">“bhagavā kira koṭigāmaṁ anuppatto”ti.</span></p>
<p class="p3">that the Buddha had arrived at Koṭigāma. </p>
<p class="p3"><span class="t1"> </span></p>
<p class="p3"><span class="t5">Atha kho ambapālī gaṇikā bhadrāni bhadrāni yānāni yojāpetvā bhadraṁ bhadraṁ yānaṁ abhiruhitvā bhadrehi bhadrehi yānehi vesāliyā niyyāsi bhagavantaṁ dassanāya.</span></p>
<p class="p3">She had her best carriages harnessed, mounted one of them, and left Vesālī to visit the Buddha. </p>
<p class="p3"><span class="t1"> </span></p>
<p class="p3"><span class="t5">Yāvatikā yānassa bhūmi, yānena gantvā, yānā paccorohitvā, pattikāva yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">She went by carriage as far as the ground would allow, dismounted, and then approached the Buddha on foot. After bowing down to the Buddha, she sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho ambapāliṁ gaṇikaṁ bhagavā dhammiyā kathāya sandassesi samādapesi samuttejesi sampahaṁsesi.</span></p>
<p class="p3">and the Buddha instructed, inspired, and gladdened her with a teaching. </p>
<p class="p3"><span class="t1"> </span></p>
<p class="p3"><span class="t5">Atha kho ambapālī gaṇikā bhagavatā dhammiyā kathāya sandassitā samādapitā samuttejitā sampahaṁsitā bhagavantaṁ etadavoca—</span></p>
<p class="p3">She then said to the Buddha, </p>
<p class="p3"><span class="t1"> </span></p>
<p class="p3"><span class="t5">“adhivāsetu me, bhante, bhagavā svātanāya bhattaṁ saddhiṁ bhikkhusaṅghenā”ti.</span></p>
<p class="p3">“Sir, please accept tomorrow’s meal from me together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho ambapālī gaṇikā bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span></p>
<p class="p3">Knowing that he had consented, she got up from her seat, bowed down, circumambulated him with her right side toward him, and left. </p>
<p class="p3"><span class="t1"> </span></p>
<p class="p3"><span class="t5">18. Licchavīvatthu</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Assosuṁ kho vesālikā licchavī—</span></p>
<p class="p3">The Licchavīs of Vesālī, too, </p>
<p class="p3"><span class="t1"> </span></p>
<p class="p3"><span class="t5">“bhagavā kira koṭigāmaṁ anuppatto”ti.</span></p>
<p class="p3">heard that the Buddha had arrived at Koṭigāma. </p>
<p class="p3"><span class="t1"> </span></p>
<p class="p3"><span class="t5">Atha kho vesālikā licchavī bhadrāni bhadrāni yānāni yojāpetvā bhadraṁ bhadraṁ yānaṁ abhiruhitvā bhadrehi bhadrehi yānehi vesāliyā niyyāsuṁ bhagavantaṁ dassanāya.</span></p>
<p class="p3">They had their best carriages harnessed, mounted one of them, and left Vesālī to visit the Buddha. </p>
<p class="p3"><span class="t1"> </span></p>
<p class="p3"><span class="t5">Appekacce licchavī nīlā honti nīlavaṇṇā nīlavatthā nīlālaṅkārā, appekacce licchavī pītā honti pītavaṇṇā pītavatthā pītālaṅkārā, appekacce licchavī lohitā honti lohitavaṇṇā lohitavatthā lohitālaṅkārā, appekacce licchavī odātā honti odātavaṇṇā odātavatthā odātālaṅkārā.</span></p>
<p class="p3">Some of them were blue, with blue makeup, blue clothes, and blue ornaments, and likewise, some of them were yellow, some red, and some white. </p>
<p class="p3"><span class="t1"> </span></p>
<p class="p3"><span class="t5">Atha kho ambapālī gaṇikā daharānaṁ daharānaṁ licchavīnaṁ īsāya īsaṁ yugena yugaṁ cakkena cakkaṁ akkhena akkhaṁ paṭivaṭṭesi.</span></p>
<p class="p3">When Ambapālī met the young Licchavīs, she turned her carriage around and drove up next to them, pole to pole, yoke to yoke, wheel to wheel, axle to axle. </p>
<p class="p3"><span class="t1"> </span></p>
<p class="p3"><span class="t5">Atha kho te licchavī ambapāliṁ gaṇikaṁ etadavocuṁ—</span></p>
<p class="p3">The Licchavīs asked her why, </p>
<p class="p3"><span class="t1"> </span></p>
<p class="p3"><span class="t5">“kissa, je ambapāli, daharānaṁ daharānaṁ licchavīnaṁ īsāya īsaṁ yugena yugaṁ cakkena cakkaṁ akkhena akkhaṁ paṭivaṭṭesī”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Tathā hi pana mayā, ayyaputtā, svātanāya buddhappamukho bhikkhusaṅgho nimantito”ti.</span></p>
<p class="p3">and she replied, “Because, sirs, I’ve invited the Buddha for tomorrow’s meal together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">“Dehi, je ambapāli, amhākaṁ etaṁ bhattaṁ satasahassenā”ti.</span></p>
<p class="p3">“We’ll give you a hundred thousand for this meal, Ambapālī.” </p>
<p class="p3"><span class="t1"> </span></p>
<p class="p3"><span class="t5">“Sacepi me, ayyaputtā, vesāliṁ sāhāraṁ dajjeyyātha, neva dajjāhaṁ taṁ bhattan”ti.</span></p>
<p class="p3">“Even if you gave me the whole of Vesālī together with its supporting land, I would not give you this meal.” </p>
<p class="p3"><span class="t1"> </span></p>
<p class="p3"><span class="t5">Atha kho te licchavī aṅguliṁ phoṭesuṁ—</span></p>
<p class="p3">The Licchavīs snapped their fingers in dismay, saying, </p>
<p class="p3"><span class="t1"> </span></p>
<p class="p3"><span class="t5">“jitamha vata bho ambakāya, parājitamha vata bho ambakāyā”ti.</span></p>
<p class="p3">“Damn it, we’ve been beaten by the mango woman!” </p>
<p class="p3"><span class="t1"> </span></p>
<p class="p3"><span class="t5">Atha kho te licchavī yena bhagavā tenupasaṅkamiṁsu.</span></p>
<p class="p3">And they continued on their way to the Buddha. </p>
<p class="p3"><span class="t1"> </span></p>
<p class="p3"><span class="t5">Addasā kho bhagavā te licchavī dūratova āgacchante, disvāna bhikkhū āmantesi—</span></p>
<p class="p3">When the Buddha saw them coming, he said to the monks, </p>
<p class="p3"><span class="t1"> </span></p>
<p class="p3"><span class="t5">“yehi, bhikkhave, bhikkhūhi devā tāvatiṁsā adiṭṭhapubbā, oloketha, bhikkhave, licchavīparisaṁ;</span></p>
<p class="p3">“Those of you who haven’t seen the Tāvatiṁsa gods look at the Licchavīs. </p>
<p class="p3"><span class="t1"> </span></p>
<p class="p3"><span class="t5">apaloketha, bhikkhave, licchavīparisaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">upasaṁharatha, bhikkhave, licchavīparisaṁ tāvatiṁsaparisan”ti.</span></p>
<p class="p3">The Licchavīs are comparable with the Tāvatiṁsa gods.” </p>
<p class="p3"><span class="t1"> </span></p>
<p class="p3"><span class="t5">Atha kho te licchavī yāvatikā yānassa bhūmi, yānena gantvā yānā paccorohitvā pattikāva yena bhagavā tenupasaṅkamiṁsu;</span></p>
<p class="p3">The Licchavīs went by carriage as far as the ground would allow, dismounted, and then approached the Buddha on foot. </p>
<p class="p3"><span class="t1"> </span></p>
<p class="p3"><span class="t5">upasaṅkamitvā bhagavantaṁ abhivādetvā ekamantaṁ nisīdiṁsu.</span></p>
<p class="p3">After bowing down to the Buddha, they sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinne kho te licchavī bhagavā dhammiyā kathāya sandassesi samādapesi samuttejesi sampahaṁsesi.</span></p>
<p class="p3">and the Buddha instructed, inspired, and gladdened them with a teaching. </p>
<p class="p3"><span class="t1"> </span></p>
<p class="p3"><span class="t5">Atha kho te licchavī, bhagavatā dhammiyā kathāya sandassitā samādapitā samuttejitā sampahaṁsitā bhagavantaṁ etadavocuṁ—</span></p>
<p class="p3">They then said to the Buddha, </p>
<p class="p3"><span class="t1"> </span></p>
<p class="p3"><span class="t5">“adhivāsetu no, bhante, bhagavā svātanāya bhattaṁ saddhiṁ bhikkhusaṅghenā”ti.</span></p>
<p class="p3">“Sir, please accept tomorrow’s meal from us together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">“Adhivuṭṭhomhi, licchavī, svātanāya ambapāliyā gaṇikāya bhattan”ti.</span></p>
<p class="p3">“I have already accepted tomorrow’s meal from Ambapālī.” </p>
<p class="p3"><span class="t1"> </span></p>
<p class="p3"><span class="t5">Atha kho te licchavī aṅguliṁ phoṭesuṁ—</span></p>
<p class="p3">The Licchavīs snapped their fingers in dismay, </p>
<p class="p3"><span class="t1"> </span></p>
<p class="p3"><span class="t5">“jitamha vata bho ambakāya, parājitamha vata bho ambakāyā”ti.</span></p>
<p class="p3">saying, “Damn it, we’ve been beaten by the mango woman.” </p>
<p class="p3"><span class="t1"> </span></p>
<p class="p3"><span class="t5">Atha kho te licchavī bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkamiṁsu.</span></p>
<p class="p3">After rejoicing in the Buddha’s words, they got up from their seats, bowed down, circumambulated him with their right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā koṭigāme yathābhirantaṁ viharitvā yena nātikā tenupasaṅkami.</span></p>
<p class="p3">When the Buddha had stayed at Koṭigāma as long as he liked, he went to Nātikā, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā nātike viharati giñjakāvasathe.</span></p>
<p class="p3">where he stayed in the brick house. </p>
<p class="p3"><span class="t1"> </span></p>
<p class="p3"><span class="t5">Atha kho ambapālī gaṇikā tassā rattiyā accayena sake ārāme paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—“kālo, bhante, niṭṭhitaṁ bhattan”ti.</span></p>
<p class="p3">The following morning Ambapālī had various kinds of fine food prepared in her own park. She then had the Buddha informed that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena ambapāliyā gaṇikāya parivesanā tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and went to Ambapālī’s meal offering, where he sat down on the prepared seat together with the Sangha of monks. </p>
<p class="p3"><span class="t1"> </span></p>
<p class="p3"><span class="t5">Atha kho ambapālī gaṇikā buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā bhagavantaṁ bhuttāviṁ onītapattapāṇiṁ ekamantaṁ nisīdi. Ekamantaṁ nisinnā kho ambapālī gaṇikā bhagavantaṁ etadavoca—</span></p>
<p class="p3">And Ambapālī personally served various kinds of fine food to the Sangha of monks headed by the Buddha. When the Buddha had finished his meal, she sat down to one side and said, </p>
<p class="p3"><span class="t1"> </span></p>
<p class="p3"><span class="t5">“imāhaṁ, bhante, ambavanaṁ buddhappamukhassa bhikkhusaṅghassa dammī”ti.</span></p>
<p class="p3">“Venerable Sir, I give this mango grove to the Sangha of monks headed by the Buddha.” </p>
<p class="p3"><span class="t1"> </span></p>
<p class="p3"><span class="t5">Paṭiggahesi bhagavā ārāmaṁ.</span></p>
<p class="p3">The Buddha accepted the park. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā ambapāliṁ gaṇikaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā yena mahāvanaṁ tenupasaṅkami.</span></p>
<p class="p3">After instructing, inspiring, and gladdening her with a teaching, he got up from his seat and went to the Great Wood near Vesālī, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā vesāliyaṁ viharati mahāvane kūṭāgārasālāyaṁ.</span></p>
<p class="p3">where he stayed in the hall with the peaked roof. </p>
<p class="p3"><span class="t1"> </span></p>
<p class="p3"><span class="t5">Licchavibhāṇavāro niṭṭhito tatiyo.</span></p>
<p class="p3">The third section for recitation on the Licchavīs is finished. </p>
<p class="p3"><span class="t1"> </span></p>
<p class="p3"><span class="t5">19. Sīhasenāpativatthu</span></p>
<p class="p3">19. The account of General Sīha </p>
<p class="p3"><span class="t1"> </span></p>
<p class="p3"><span class="t5">Tena kho pana samayena abhiññātā abhiññātā licchavī sandhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti.</span></p>
<p class="p3">On one occasion a number of well-known Licchavīs were seated together in the public hall, praising the Buddha, the Teaching, and the Sangha in many ways. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena sīho senāpati nigaṇṭhasāvako tassaṁ parisāyaṁ nisinno hoti.</span></p>
<p class="p3">Sīha the general, a disciple of the Jains, was seated in that gathering. </p>
<p class="p3"><span class="t1"> </span></p>
<p class="p3"><span class="t5">Atha kho sīhassa senāpatissa etadahosi—</span></p>
<p class="p3">He thought, </p>
<p class="p3"><span class="t1"> </span></p>
<p class="p3"><span class="t5">“nissaṁsayaṁ kho so bhagavā arahaṁ sammāsambuddho bhavissati, tathā hime abhiññātā abhiññātā licchavī sandhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti.</span></p>
<p class="p3">“No doubt that Buddha is perfected, a fully Awakened One, since these well-known Licchavīs praise the Buddha, the Teaching, and the Sangha in this way. </p>
<p class="p3"><span class="t1"> </span></p>
<p class="p3"><span class="t5">Yannūnāhaṁ taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti.</span></p>
<p class="p3">Why don’t I go and visit that Buddha?” </p>
<p class="p3"><span class="t1"> </span></p>
<p class="p3"><span class="t5">Atha kho sīho senāpati yena nigaṇṭho nāṭaputto tenupasaṅkami, upasaṅkamitvā nigaṇṭhaṁ nāṭaputtaṁ etadavoca—</span></p>
<p class="p3">He then went to Nigaṇṭha Nāṭaputta and said, </p>
<p class="p3"><span class="t1"> </span></p>
<p class="p3"><span class="t5">“icchāmahaṁ, bhante, samaṇaṁ gotamaṁ dassanāya upasaṅkamitun”ti.</span></p>
<p class="p3">“Sir, I wish to visit the ascetic Gotama.” </p>
<p class="p3"><span class="t1"> </span></p>
<p class="p3"><span class="t5">“Kiṁ pana tvaṁ, sīha, kiriyavādo samāno akiriyavādaṁ samaṇaṁ gotamaṁ dassanāya upasaṅkamissasi?</span></p>
<p class="p3">“But Sīha, why visit the ascetic Gotama who believes that actions don’t have results when you believe that they do? </p>
<p class="p3"><span class="t1"> </span></p>
<p class="p3"><span class="t5">Samaṇo hi, sīha, gotamo akiriyavādo akiriyāya dhammaṁ deseti, tena ca sāvake vinetī”ti.</span></p>
<p class="p3">For the ascetic Gotama believes in inaction, teaches that, and trains his disciples in that.” </p>
<p class="p3"><span class="t1"> </span></p>
<p class="p3"><span class="t5">Atha kho sīhassa senāpatissa yo ahosi gamikābhisaṅkhāro bhagavantaṁ dassanāya, so paṭippassambhi.</span></p>
<p class="p3">And Sīha’s intention to go died down. </p>
<p class="p3"><span class="t1"> </span></p>
<p class="p3"><span class="t5">Dutiyampi kho abhiññātā abhiññātā licchavī sandhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti.</span></p>
<p class="p3">The same sequence of events happened a second time. </p>
<p class="p3"><span class="t1"> </span></p>
<p class="p3"><span class="t5">Dutiyampi kho sīhassa senāpatissa etadahosi—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“nissaṁsayaṁ kho so bhagavā arahaṁ sammāsambuddho bhavissati, tathā hime abhiññātā abhiññātā licchavī sandhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yannūnāhaṁ taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Dutiyampi kho sīho senāpati yena nigaṇṭho nāṭaputto tenupasaṅkami, upasaṅkamitvā nigaṇṭhaṁ nāṭaputtaṁ etadavoca—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“icchāmahaṁ, bhante, samaṇaṁ gotamaṁ dassanāya upasaṅkamitun”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Kiṁ pana tvaṁ, sīha, kiriyavādo samāno akiriyavādaṁ samaṇaṁ gotamaṁ dassanāya upasaṅkamissasi?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Samaṇo hi, sīha, gotamo akiriyavādo akiriyāya dhammaṁ deseti, tena ca sāvake vinetī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Dutiyampi kho sīhassa senāpatissa yo ahosi gamikābhisaṅkhāro bhagavantaṁ dassanāya, so paṭippassambhi.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Tatiyampi kho abhiññātā abhiññātā licchavī sandhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti.</span></p>
<p class="p3">A third time a number of well-known Licchavīs were seated together in the public hall, praising the Buddha, the Teaching, and the Sangha in many ways. </p>
<p class="p3"><span class="t1"> </span></p>
<p class="p3"><span class="t5">Tatiyampi kho sīhassa senāpatissa etadahosi—</span></p>
<p class="p3">Sīha heard this, and he had the same thoughts as before. </p>
<p class="p3"><span class="t1"> </span></p>
<p class="p3"><span class="t5">“nissaṁsayaṁ kho so bhagavā arahaṁ sammāsambuddho bhavissati, tathā hime abhiññātā abhiññātā licchavī sandhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Kiñhi me karissanti nigaṇṭhā apalokitā vā anapalokitā vā?</span></p>
<p class="p3">In addition he thought this, “What can the Jains do to me, whether I get their permission or not? </p>
<p class="p3"><span class="t1"> </span></p>
<p class="p3"><span class="t5">Yannūnāhaṁ anapaloketvāva nigaṇṭhe taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti.</span></p>
<p class="p3">Let me go and visit the Buddha, the Perfected and fully Awakened One, without getting permission from the Jains.” </p>
<p class="p3"><span class="t1"> </span></p>
<p class="p3"><span class="t5">Atha kho sīho senāpati pañcahi rathasatehi divādivassa vesāliyā niyyāsi bhagavantaṁ dassanāya.</span></p>
<p class="p3">Soon afterwards, in the middle of the day, General Sīha set out from Vesālī with five hundred carriages to visit the Buddha. </p>
<p class="p3"><span class="t1"> </span></p>
<p class="p3"><span class="t5">Yāvatikā yānassa bhūmi, yānena gantvā yānā paccorohitvā pattikova yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">He went by chariot as far as the ground would allow, dismounted, and then approached the Buddha on foot. He bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho sīho senāpati bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“sutaṁ me taṁ, bhante—‘akiriyavādo samaṇo gotamo akiriyāya dhammaṁ deseti, tena ca sāvake vinetī’ti.</span></p>
<p class="p3">“Sir, I have heard that the ascetic Gotama believes in inactions, that he teaches inaction, and trains his disciples in that. </p>
<p class="p3"><span class="t1"> </span></p>
<p class="p3"><span class="t5">Ye te, bhante, evamāhaṁsu—‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti.</span></p>
<p class="p3">Those who say this </p>
<p class="p3"><span class="t1"> </span></p>
<p class="p3"><span class="t5">Kacci te, bhante, bhagavato vuttavādino, na ca bhagavantaṁ abhūtena abbhācikkhanti, dhammassa cānudhammaṁ byākaronti, na ca koci sahadhammiko vādānuvādo gārayhaṁ ṭhānaṁ āgacchati?</span></p>
<p class="p3">do they say what you have said without falsely misrepresenting you? Do they explain according to the Teaching so that they can’t be legitimately criticized? </p>
<p class="p3"><span class="t1"> </span></p>
<p class="p3"><span class="t5">Anabbhakkhātukāmā hi mayaṁ, bhante, bhagavantan”ti.</span></p>
<p class="p3">I don’t wish to misrepresent you.” </p>
<p class="p3"><span class="t1"> </span></p>
<p class="p3"><span class="t5">“Atthi, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">“There is a way, Sīha, one could rightly say of me </p>
<p class="p3"><span class="t1"> </span></p>
<p class="p3"><span class="t5">akiriyavādo samaṇo gotamo, akiriyāya dhammaṁ deseti, tena ca sāvake vinetīti.</span></p>
<p class="p3">that I believe in inaction, that I teach inaction, and that I train my disciples in that. </p>
<p class="p3"><span class="t1"> </span></p>
<p class="p3"><span class="t5">Atthi, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">kiriyavādo samaṇo gotamo kiriyāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atthi, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ucchedavādo samaṇo gotamo ucchedāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atthi, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">jegucchī samaṇo gotamo, jegucchitāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atthi, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">venayiko samaṇo gotamo, vinayāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atthi, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">tapassī samaṇo gotamo, tapassitāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atthi, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">apagabbho samaṇo gotamo, apagabbhatāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atthi, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">assattho samaṇo gotamo, assāsāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Katamo ca, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">What is that way? </p>
<p class="p3"><span class="t1"> </span></p>
<p class="p3"><span class="t5">akiriyavādo samaṇo gotamo, akiriyāya dhammaṁ deseti, tena ca sāvake vinetīti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Ahañhi, sīha, akiriyaṁ vadāmi kāyaduccaritassa vacīduccaritassa manoduccaritassa;</span></p>
<p class="p3">I teach the non-doing of misconduct by body, speech, and mind. </p>
<p class="p3"><span class="t1"> </span></p>
<p class="p3"><span class="t5">anekavihitānaṁ pāpakānaṁ akusalānaṁ dhammānaṁ akiriyaṁ vadāmi.</span></p>
<p class="p3">I teach the non-doing of various kinds of bad and unwholesome actions. </p>
<p class="p3"><span class="t1"> </span></p>
<p class="p3"><span class="t5">Ayaṁ kho, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">akiriyavādo samaṇo gotamo, akiriyāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Katamo ca, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">There is also a way one could rightly say of me </p>
<p class="p3"><span class="t1"> </span></p>
<p class="p3"><span class="t5">kiriyavādo samaṇo gotamo, kiriyāya dhammaṁ deseti, tena ca sāvake vinetīti?</span></p>
<p class="p3">that I believe in action, that I teach action, and that I train my disciples in that. What is that way? </p>
<p class="p3"><span class="t1"> </span></p>
<p class="p3"><span class="t5">Ahañhi, sīha, kiriyaṁ vadāmi kāyasucaritassa vacīsucaritassa manosucaritassa, anekavihitānaṁ kusalānaṁ dhammānaṁ kiriyaṁ vadāmi.</span></p>
<p class="p3">I teach the doing of good conduct by body, speech, and mind. I teach the doing of various kinds of good and wholesome actions. </p>
<p class="p3"><span class="t1"> </span></p>
<p class="p3"><span class="t5">Ayaṁ kho, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">kiriyavādo samaṇo gotamo, kiriyāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Katamo ca, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">There is a way one could rightly say of me </p>
<p class="p3"><span class="t1"> </span></p>
<p class="p3"><span class="t5">ucchedavādo samaṇo gotamo, ucchedāya dhammaṁ deseti, tena ca sāvake vinetīti?</span></p>
<p class="p3">that I am an annihilationist, that I teach for the sake of annihilation, and that I train my disciples in that. What is that way? </p>
<p class="p3"><span class="t1"> </span></p>
<p class="p3"><span class="t5">Ahañhi, sīha, ucchedaṁ vadāmi rāgassa dosassa mohassa;</span></p>
<p class="p3">I teach the annihilation of sensual desire, ill will, and confusion. </p>
<p class="p3"><span class="t1"> </span></p>
<p class="p3"><span class="t5">anekavihitānaṁ pāpakānaṁ akusalānaṁ dhammānaṁ ucchedaṁ vadāmi.</span></p>
<p class="p3">I teach the annihilation of various kinds of bad and unwholesome actions. </p>
<p class="p3"><span class="t1"> </span></p>
<p class="p3"><span class="t5">Ayaṁ kho, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ucchedavādo samaṇo gotamo ucchedāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Katamo ca, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">There is a way one could rightly say of me </p>
<p class="p3"><span class="t1"> </span></p>
<p class="p3"><span class="t5">jegucchī samaṇo gotamo, jegucchitāya dhammaṁ deseti, tena ca sāvake vinetīti?</span></p>
<p class="p3">that I am detestable, that I teach for the sake of detesting, and that I train my disciples in that. What is that way? </p>
<p class="p3"><span class="t1"> </span></p>
<p class="p3"><span class="t5">Ahañhi, sīha, jigucchāmi kāyaduccaritena vacīduccaritena manoduccaritena;</span></p>
<p class="p3">I detest misconduct by body, speech, and mind. </p>
<p class="p3"><span class="t1"> </span></p>
<p class="p3"><span class="t5">anekavihitānaṁ pāpakānaṁ akusalānaṁ dhammānaṁ samāpattiyā jigucchāmi.</span></p>
<p class="p3">I detest being possessed of various kinds of bad and unwholesome qualities. </p>
<p class="p3"><span class="t1"> </span></p>
<p class="p3"><span class="t5">Ayaṁ kho, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">jegucchī samaṇo gotamo, jegucchitāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Katamo ca, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">There is a way one could rightly say of me </p>
<p class="p3"><span class="t1"> </span></p>
<p class="p3"><span class="t5">venayiko samaṇo gotamo, vinayāya dhammaṁ deseti, tena ca sāvake vinetīti?</span></p>
<p class="p3">that I’m an exterminator, that I teach for the sake of extermination, and that I train my disciples in that. What is that way? </p>
<p class="p3"><span class="t1"> </span></p>
<p class="p3"><span class="t5">Ahañhi, sīha, vinayāya dhammaṁ desemi rāgassa dosassa mohassa;</span></p>
<p class="p3">I teach the extermination of sensual desire, ill will, and confusion, </p>
<p class="p3"><span class="t1"> </span></p>
<p class="p3"><span class="t5">anekavihitānaṁ pāpakānaṁ akusalānaṁ dhammānaṁ vinayāya dhammaṁ desemi.</span></p>
<p class="p3">the extermination of various kinds of bad and unwholesome qualities. </p>
<p class="p3"><span class="t1"> </span></p>
<p class="p3"><span class="t5">Ayaṁ kho, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">venayiko samaṇo gotamo, vinayāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Katamo ca, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">There is a way one could rightly say of me </p>
<p class="p3"><span class="t1"> </span></p>
<p class="p3"><span class="t5">tapassī samaṇo gotamo, tapassitāya dhammaṁ deseti, tena ca sāvake vinetīti?</span></p>
<p class="p3">that I’m austere, that I teach for the sake of austerity, and that I train my disciples in that. What is that way? </p>
<p class="p3"><span class="t1"> </span></p>
<p class="p3"><span class="t5">Tapanīyāhaṁ, sīha, pāpake akusale dhamme vadāmi—</span></p>
<p class="p3">I say that bad, unwholesome qualities—</p>
<p class="p3"><span class="t1"> </span></p>
<p class="p3"><span class="t5">kāyaduccaritaṁ vacīduccaritaṁ manoduccaritaṁ.</span></p>
<p class="p3">misconduct by body, speech, and mind—are to be disciplined. </p>
<p class="p3"><span class="t1"> </span></p>
<p class="p3"><span class="t5">Yassa kho, sīha, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, tamahaṁ tapassīti vadāmi.</span></p>
<p class="p3">One who has abandoned the bad, unwholesome qualities that are to be disciplined, who has cut them off at the root, made them like a palm stump, done away with them so utterly that they are incapable of reappearing—such a one I call one who is austere. </p>
<p class="p3"><span class="t1"> </span></p>
<p class="p3"><span class="t5">Tathāgatassa kho, sīha, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span></p>
<p class="p3">Now the Buddha has abandoned the bad, unwholesome qualities that are to be disciplined, has cut them off at the root, made them like a palm tree, done away with them so utterly that they are incapable of reappearing. </p>
<p class="p3"><span class="t1"> </span></p>
<p class="p3"><span class="t5">Ayaṁ kho, sīha, pariyāyo, yena maṁ pariyāyena sammā vadamāno vadeyya tapassī samaṇo gotamo tapassitāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Katamo ca, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">There is a way one could rightly say of me </p>
<p class="p3"><span class="t1"> </span></p>
<p class="p3"><span class="t5">apagabbho samaṇo gotamo apagabbhatāya dhammaṁ deseti, tena ca sāvake vinetīti?</span></p>
<p class="p3">that I’m withdrawn, that I teach for the sake of withdrawal, and that I train my disciples in that. What is that way? </p>
<p class="p3"><span class="t1"> </span></p>
<p class="p3"><span class="t5">Yassa kho, sīha, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, tamahaṁ apagabbhoti vadāmi.</span></p>
<p class="p3">One whose future conception in a womb, whose rebirth in a future life, is abandoned and cut off at the root, made like a palm stump, so utterly done away with that one is incapable of reappearing—such a one I call one who is withdrawn. </p>
<p class="p3"><span class="t1"> </span></p>
<p class="p3"><span class="t5">Tathāgatassa kho, sīha, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.</span></p>
<p class="p3">Now the Buddha’s future conception in a womb, his rebirth in a future life, is abandoned and cut off at the root, made like a palm stump, so utterly done away with that he is incapable of reappearing. </p>
<p class="p3"><span class="t1"> </span></p>
<p class="p3"><span class="t5">Ayaṁ kho, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">apagabbho samaṇo gotamo, apagabbhatāya dhammaṁ deseti, tena ca sāvake vinetīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Katamo ca, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3">There is a way one could rightly say of me </p>
<p class="p3"><span class="t1"> </span></p>
<p class="p3"><span class="t5">assattho samaṇo gotamo assāsāya dhammaṁ deseti, tena ca sāvake vinetīti?</span></p>
<p class="p3">that I’m at ease, that I teach for the sake of ease, and that I train my disciples in that. What is that way? </p>
<p class="p3"><span class="t1"> </span></p>
<p class="p3"><span class="t5">Ahañhi, sīha, assattho paramena assāsena, assāsāya dhammaṁ desemi, tena ca sāvake vinemi.</span></p>
<p class="p3">I’m at ease in the highest sense; I proclaim my Teaching for sake of ease, and I train my disciples in that.” </p>
<p class="p3"><span class="t1"> </span></p>
<p class="p3"><span class="t5">Ayaṁ kho, sīha, pariyāyo, yena maṁ pariyāyena sammā vadamāno vadeyya—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">assattho samaṇo gotamo assāsāya dhammaṁ deseti, tena ca sāvake vinetī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Evaṁ vutte sīho senāpati bhagavantaṁ etadavoca—</span></p>
<p class="p3">When the Buddha had finished, Sīha exclaimed, </p>
<p class="p3"><span class="t1"> </span></p>
<p class="p3"><span class="t5">“abhikkantaṁ, bhante …pe…</span></p>
<p class="p3">“Wonderful, Venerable Sir, wonderful! Just as one might set upright what had been overturned, or reveal what was hidden, or show the way to one who was lost, or bring a lamp into the darkness so that one with eyes might see what’s there—just so have you made the Teaching clear in many ways. I go for refuge to the Buddha, the Teaching, and the Sangha of monks. </p>
<p class="p3"><span class="t1"> </span></p>
<p class="p3"><span class="t5">upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti.</span></p>
<p class="p3">Please accept me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">“Anuviccakāraṁ kho, sīha, karohi; anuviccakāro tumhādisānaṁ ñātamanussānaṁ sādhu hotī”ti.</span></p>
<p class="p3">“Consider it carefully, Sīha. It’s good for well-known people such as yourself to think carefully.” </p>
<p class="p3"><span class="t1"> </span></p>
<p class="p3"><span class="t5">“Imināpāhaṁ, bhante, bhagavato bhiyyoso mattāya attamano abhiraddho, yaṁ maṁ bhagavā evamāha—</span></p>
<p class="p3">“Now I’m even more pleased with you, Sir. </p>
<p class="p3"><span class="t1"> </span></p>
<p class="p3"><span class="t5">‘anuviccakāraṁ kho, sīha, karohi; anuviccakāro tumhādisānaṁ ñātamanussānaṁ sādhu hotī’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Mamañhi, bhante, aññatitthiyā sāvakaṁ labhitvā kevalakappaṁ vesāliṁ paṭākaṁ parihareyyuṁ—‘sīho kho amhākaṁ senāpati sāvakattaṁ upagato’ti.</span></p>
<p class="p3">If I became a lay follower of another religion, they would carry a banner all over Vesālī proclaiming it. </p>
<p class="p3"><span class="t1"> </span></p>
<p class="p3"><span class="t5">Atha ca pana maṁ bhagavā evamāha—</span></p>
<p class="p3">But you instead tell me </p>
<p class="p3"><span class="t1"> </span></p>
<p class="p3"><span class="t5">‘anuviccakāraṁ kho, sīha, karohi; anuviccakāro tumhādisānaṁ ñātamanussānaṁ sādhu hotī’ti.</span></p>
<p class="p3">to consider it carefully. </p>
<p class="p3"><span class="t1"> </span></p>
<p class="p3"><span class="t5">Esāhaṁ, bhante, dutiyampi bhagavantaṁ saraṇaṁ gacchāmi dhammañca bhikkhusaṅghañca.</span></p>
<p class="p3">For the second time I go for refuge to the Buddha, the Teaching, and the Sangha of monks. </p>
<p class="p3"><span class="t1"> </span></p>
<p class="p3"><span class="t5">Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti.</span></p>
<p class="p3">Please accept me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">“Dīgharattaṁ kho te, sīha, nigaṇṭhānaṁ opānabhūtaṁ kulaṁ, yena nesaṁ upagatānaṁ piṇḍakaṁ dātabbaṁ maññeyyāsī”ti.</span></p>
<p class="p3">“For a long time, Sīha, your family has been a wellspring of support for the Jains. When they come to you, you should still consider giving them almsfood.” </p>
<p class="p3"><span class="t1"> </span></p>
<p class="p3"><span class="t5">“Imināpāhaṁ, bhante, bhagavato bhiyyoso mattāya attamano abhiraddho, yaṁ maṁ bhagavā evamāha—</span></p>
<p class="p3">“Now I’m even more pleased with you, Sir. </p>
<p class="p3"><span class="t1"> </span></p>
<p class="p3"><span class="t5">‘dīgharattaṁ kho te, sīha, nigaṇṭhānaṁ opānabhūtaṁ kulaṁ, yena nesaṁ upagatānaṁ piṇḍakaṁ dātabbaṁ maññeyyāsī’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sutaṁ me taṁ, bhante, samaṇo gotamo evamāha—</span></p>
<p class="p3">I had heard that you say </p>
<p class="p3"><span class="t1"> </span></p>
<p class="p3"><span class="t5">‘mayhameva dānaṁ dātabbaṁ, na aññesaṁ dānaṁ dātabbaṁ; mayhameva sāvakānaṁ dānaṁ dātabbaṁ, na aññesaṁ sāvakānaṁ dānaṁ dātabbaṁ;</span></p>
<p class="p3">that offerings should only be given to you and your disciples, not to anyone else, </p>
<p class="p3"><span class="t1"> </span></p>
<p class="p3"><span class="t5">mayhameva dinnaṁ mahapphalaṁ, na aññesaṁ dinnaṁ mahapphalaṁ; mayhameva sāvakānaṁ dinnaṁ mahapphalaṁ, na aññesaṁ sāvakānaṁ dinnaṁ mahapphalan’ti.</span></p>
<p class="p3">and that only offerings given to you and your disciples are fruitful, not what’s given to others. </p>
<p class="p3"><span class="t1"> </span></p>
<p class="p3"><span class="t5">Atha ca pana maṁ bhagavā nigaṇṭhesupi dāne samādapeti.</span></p>
<p class="p3">But in reality you encourage me to give to the Jains. </p>
<p class="p3"><span class="t1"> </span></p>
<p class="p3"><span class="t5">Api ca, bhante, mayamettha kālaṁ jānissāma.</span></p>
<p class="p3">Indeed, I shall know the right time for this. </p>
<p class="p3"><span class="t1"> </span></p>
<p class="p3"><span class="t5">Esāhaṁ, bhante, tatiyampi bhagavantaṁ saraṇaṁ gacchāmi dhammañca bhikkhusaṅghañca.</span></p>
<p class="p3">For the third time I go for refuge to the Buddha, the Teaching, and the Sangha of monks. </p>
<p class="p3"><span class="t1"> </span></p>
<p class="p3"><span class="t5">Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti.</span></p>
<p class="p3">Please accept me as a lay follower who has gone for refuge for life.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sīhassa senāpatissa anupubbiṁ kathaṁ kathesi, seyyathidaṁ—</span></p>
<p class="p3">The Buddha then gave Sīha a progressive talk—</p>
<p class="p3"><span class="t1"> </span></p>
<p class="p3"><span class="t5">dānakathaṁ …pe…</span></p>
<p class="p3">on generosity, morality, and heaven; on the danger, degradation, and defilement of worldly pleasures; and he revealed the benefits of renunciation. When the Buddha knew that his mind was ready, supple, without hindrances, joyful, and confident, he revealed the teaching unique to the Buddhas: suffering, its origin, its end, and the path. And just as a clean and stainless cloth absorbs dye properly, so too, while he was sitting right there, Sīha experienced the stainless vision of the Truth: “Anything that has a beginning has an end.” He had seen the Truth, had reached, understood, and penetrated it. He had gone beyond doubt and uncertainty, had attained to confidence, and had become independent of others in the Teacher’s instruction. </p>
<p class="p3"><span class="t1"> </span></p>
<p class="p3"><span class="t5">aparappaccayo satthusāsane bhagavantaṁ etadavoca—</span></p>
<p class="p3">He then said to the Buddha, </p>
<p class="p3"><span class="t1"> </span></p>
<p class="p3"><span class="t5">“adhivāsetu me, bhante, bhagavā svātanāya bhattaṁ saddhiṁ bhikkhusaṅghenā”ti.</span></p>
<p class="p3">“Please accept tomorrow’s meal from me together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho sīho senāpati bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span></p>
<p class="p3">Knowing that the Buddha had consented, Sīha got up from his seat, bowed down, circumambulated the Buddha with his right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho sīho senāpati aññataraṁ purisaṁ āṇāpesi—</span></p>
<p class="p3">Sīha then told a man, </p>
<p class="p3"><span class="t1"> </span></p>
<p class="p3"><span class="t5">“gaccha, bhaṇe, pavattamaṁsaṁ jānāhī”ti.</span></p>
<p class="p3">“Go and get some ready meat.” </p>
<p class="p3"><span class="t1"> </span></p>
<p class="p3"><span class="t5">Atha kho sīho senāpati tassā rattiyā accayena paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—“kālo, bhante, niṭṭhitaṁ bhattan”ti.</span></p>
<p class="p3">And the following morning Sīha had various kinds of fine food prepared, and he had the Buddha informed that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena sīhassa senāpatissa nivesanaṁ tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and went to General Sīha’s house, where he sat down on the prepared seat together with the Sangha of monks. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena sambahulā nigaṇṭhā vesāliyaṁ rathikāya rathikaṁ siṅghāṭakena siṅghāṭakaṁ bāhā paggayha kandanti—</span></p>
<p class="p3">Just then a number of Jains were walking around Vesālī, from street to street, from intersection to intersection, holding up their arms and calling out, </p>
<p class="p3"><span class="t1"> </span></p>
<p class="p3"><span class="t5">“ajja sīhena senāpatinā thūlaṁ pasuṁ vadhitvā samaṇassa gotamassa bhattaṁ kataṁ, taṁ samaṇo gotamo jānaṁ uddissakataṁ maṁsaṁ paribhuñjati paṭiccakamman”ti.</span></p>
<p class="p3">“General Sīha has killed a large animal and made a meal for the ascetic Gotama. The ascetic Gotama is eating that meat knowing that the animal was killed for his sake.” </p>
<p class="p3"><span class="t1"> </span></p>
<p class="p3"><span class="t5">Atha kho aññataro puriso yena sīho senāpati tenupasaṅkami, upasaṅkamitvā sīhassa senāpatissa upakaṇṇake ārocesi—</span></p>
<p class="p3">A certain man went up to Sīha and whispered to him what the Jains were doing. </p>
<p class="p3"><span class="t1"> </span></p>
<p class="p3"><span class="t5">“yagghe, bhante, jāneyyāsi, ete sambahulā nigaṇṭhā vesāliyaṁ rathikāya rathikaṁ siṅghāṭakena siṅghāṭakaṁ bāhā paggayha kandanti—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘ajja sīhena senāpatinā thūlaṁ pasuṁ vadhitvā samaṇassa gotamassa bhattaṁ kataṁ, taṁ samaṇo gotamo jānaṁ uddissakataṁ maṁsaṁ paribhuñjati paṭiccakamman’”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Alaṁ, ayyo, dīgharattampi te āyasmantā avaṇṇakāmā buddhassa, avaṇṇakāmā dhammassa, avaṇṇakāmā saṅghassa;</span></p>
<p class="p3">Sīha said, “Forget about it. For a long time those venerables have disparaged the Buddha, the Teaching, and the Sangha of monks. </p>
<p class="p3"><span class="t1"> </span></p>
<p class="p3"><span class="t5">na ca pana te āyasmantā jiridanti taṁ bhagavantaṁ asatā tucchā musā abhūtena abbhācikkhantā;</span></p>
<p class="p3">They will grow old and still keep on misrepresenting the Buddha with lies. </p>
<p class="p3"><span class="t1"> </span></p>
<p class="p3"><span class="t5">na ca mayaṁ jīvitahetupi sañcicca pāṇaṁ jīvitā voropeyyāmā”ti.</span></p>
<p class="p3">And as for me, I would not kill a living being for the sake of my life.” </p>
<p class="p3"><span class="t1"> </span></p>
<p class="p3"><span class="t5">Atha kho sīho senāpati buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā bhagavantaṁ bhuttāviṁ onītapattapāṇiṁ ekamantaṁ nisīdi.</span></p>
<p class="p3">Sīha then personally served various kinds of fine food to the Sangha of monks headed by the Buddha. When the Buddha had finished his meal, Sīha sat down to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho sīhaṁ senāpatiṁ bhagavā dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.</span></p>
<p class="p3">The Buddha instructed, inspired, and gladdened him with a teaching. He then got up from his seat and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, jānaṁ uddissakataṁ maṁsaṁ paribhuñjitabbaṁ.</span></p>
<p class="p3">“You should not eat meat when you know the animal was killed for your sake. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, tikoṭiparisuddhaṁ macchamaṁsaṁ—adiṭṭhaṁ assutaṁ aparisaṅkitan”ti.</span></p>
<p class="p3">I allow you to eat meat and fish that is pure in three respects: you haven’t seen, heard, or suspected that the animal was killed for your sake.” </p>
<p class="p3"><span class="t1"> </span></p>
<p class="p3"><span class="t5">20. Kappiyabhūmianujānana</span></p>
<p class="p3">20. The allowance for a food-storage area </p>
<p class="p3"><span class="t1"> </span></p>
<p class="p3"><span class="t5">Tena kho pana samayena vesālī subhikkhā hoti susassā sulabhapiṇḍā, sukarā uñchena paggahena yāpetuṁ.</span></p>
<p class="p3">Some time later in Vesālī, there was plenty of food, the crops were abundant, and there was no problem getting by on almsfood. </p>
<p class="p3"><span class="t1"> </span></p>
<p class="p3"><span class="t5">Atha kho bhagavato rahogatassa paṭisallīnassa evaṁ cetaso parivitakko udapādi—</span></p>
<p class="p3">Then, while the Buddha was in seclusion, he thought, </p>
<p class="p3"><span class="t1"> </span></p>
<p class="p3"><span class="t5">“yāni tāni mayā bhikkhūnaṁ anuññātāni dubbhikkhe dussasse dullabhapiṇḍe anto vuṭṭhaṁ anto pakkaṁ sāmaṁ pakkaṁ uggahitapaṭiggahitakaṁ tato nīhaṭaṁ purebhattaṁ paṭiggahitaṁ vanaṭṭhaṁ pokkharaṭṭhaṁ, ajjāpi nu kho tāni bhikkhū paribhuñjantī”ti.</span></p>
<p class="p3">“Those things that I allowed the monks when there was a shortage of food, the crops were meager, and it was hard to get by on almsfood—that is, what has been stored indoors within the monastery, what has been cooked indoors within the monastery, what has been cooked by the monks themselves, what has been received after picking it up, what has been brought out, what has been received before the meal, what has come from the forest or a lotus pond—do the monks still make use of these?” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sāyanhasamayaṁ paṭisallānā vuṭṭhito āyasmantaṁ ānandaṁ āmantesi—</span></p>
<p class="p3">When the Buddha had come out from seclusion, he asked Venerable Ānanda about this. </p>
<p class="p3"><span class="t1"> </span></p>
<p class="p3"><span class="t5">“yāni tāni, ānanda, mayā bhikkhūnaṁ anuññātāni dubbhikkhe dussasse dullabhapiṇḍe anto vuṭṭhaṁ anto pakkaṁ sāmaṁ pakkaṁ uggahitapaṭiggahitakaṁ tato nīhaṭaṁ purebhattaṁ paṭiggahitaṁ vanaṭṭhaṁ pokkharaṭṭhaṁ, ajjāpi nu kho tāni bhikkhū paribhuñjantī”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Paribhuñjanti, bhagavā”ti.</span></p>
<p class="p3">He replied, “They do, Sir.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“yāni tāni, bhikkhave, mayā bhikkhūnaṁ anuññātāni dubbhikkhe dussasse dullabhapiṇḍe anto vuṭṭhaṁ anto pakkaṁ sāmaṁ pakkaṁ uggahitapaṭiggahitakaṁ tato nīhaṭaṁ purebhattaṁ paṭiggahitaṁ vanaṭṭhaṁ pokkharaṭṭhaṁ, tānāhaṁ ajjatagge paṭikkhipāmi.</span></p>
<p class="p3">“Those things that I allowed you when there was a shortage of food, the crops were meager, and it was hard to get by on almsfood, I prohibit from today onward. </p>
<p class="p3"><span class="t1"> </span></p>
<p class="p3"><span class="t5">Na, bhikkhave, anto vuṭṭhaṁ anto pakkaṁ sāmaṁ pakkaṁ uggahitapaṭiggahitakaṁ paribhuñjitabbaṁ.</span></p>
<p class="p3">You should not eat what has been stored indoors within the monastery, what has been cooked indoors within the monastery, what has been cooked by yourselves, or what has been received after picking it up. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Na ca, bhikkhave, tato nīhaṭaṁ purebhattaṁ paṭiggahitaṁ vanaṭṭhaṁ pokkharaṭṭhaṁ bhuttāvinā pavāritena anatirittaṁ paribhuñjitabbaṁ.</span></p>
<p class="p3">If you have finished your meal and refused an invitation to eat more, you should not eat non-leftovers that have been brought out, that have been received before the meal, or that have come from the forest or a lotus pond. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, yathādhammo kāretabbo”ti.</span></p>
<p class="p3">If you do, you should be dealt with according to the rule.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena jānapadā manussā bahuṁ loṇampi, telampi, taṇḍulampi, khādanīyampi sakaṭesu āropetvā bahārāmakoṭṭhake sakaṭaparivaṭṭaṁ karitvā acchanti—“yadā paṭipāṭiṁ labhissāma, tadā bhattaṁ karissāmā”ti.</span></p>
<p class="p3">At that time people from the country loaded much salt, oil, rice, and fresh food onto carts, brought them to outside the monastery gateway, and waited for their turn to cook a meal. </p>
<p class="p3"><span class="t1"> </span></p>
<p class="p3"><span class="t5">Mahā ca megho uggato hoti.</span></p>
<p class="p3">Just then a storm was approaching. </p>
<p class="p3"><span class="t1"> </span></p>
<p class="p3"><span class="t5">Atha kho te manussā yenāyasmā ānando tenupasaṅkamiṁsu, upasaṅkamitvā āyasmantaṁ ānandaṁ etadavocuṁ—“idha, bhante ānanda, bahuṁ loṇampi, telampi, taṇḍulampi, khādanīyampi sakaṭesu āropitā tiṭṭhanti, mahā ca megho uggato; kathaṁ nu kho, bhante ānanda, paṭipajjitabban”ti?</span></p>
<p class="p3">Those people went to Venerable Ānanda and told him what was happening, adding, “What should we do now?” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando bhagavato etamatthaṁ ārocesi.</span></p>
<p class="p3">Ānanda told the Buddha, who said, </p>
<p class="p3"><span class="t1"> </span></p>
<p class="p3"><span class="t5">“Tena hānanda, saṅgho paccantimaṁ vihāraṁ kappiyabhūmiṁ sammannitvā tattha vāsetu, yaṁ saṅgho ākaṅkhati vihāraṁ vā aḍḍhayogaṁ vā pāsādaṁ vā hammiyaṁ vā guhaṁ vā.</span></p>
<p class="p3">“Well then, Ānanda, the Sangha should designate a building at the edge of the monastery as a food-storage area and then store the food there—whether a dwelling, a stilt house, or a cave. </p>
<p class="p3"><span class="t1"> </span></p>
<p class="p3"><span class="t5">Evañca pana, bhikkhave, sammannitabbā.</span></p>
<p class="p3">And it should be done like this. </p>
<p class="p3"><span class="t1"> </span></p>
<p class="p3"><span class="t5">Byattena bhikkhunā paṭibalena saṅgho ñāpetabbo—</span></p>
<p class="p3">A competent and capable monk should inform the Sangha: </p>
<p class="p3"><span class="t1"> </span></p>
<p class="p3"><span class="t5">‘Suṇātu me, bhante, saṅgho.</span></p>
<p class="p3">‘Please, Venerables, I ask the Sangha to listen. </p>
<p class="p3"><span class="t1"> </span></p>
<p class="p3"><span class="t5">Yadi saṅghassa pattakallaṁ, saṅgho itthannāmaṁ vihāraṁ kappiyabhūmiṁ sammanneyya.</span></p>
<p class="p3">If it seems appropriate to the Sangha, the Sangha should designate such-and-such a dwelling as a food-storage area. </p>
<p class="p3"><span class="t1"> </span></p>
<p class="p3"><span class="t5">Esā ñatti.</span></p>
<p class="p3">This is the motion. </p>
<p class="p3"><span class="t1"> </span></p>
<p class="p3"><span class="t5">Suṇātu me, bhante, saṅgho.</span></p>
<p class="p3">Please, Venerables, I ask the Sangha to listen. </p>
<p class="p3"><span class="t1"> </span></p>
<p class="p3"><span class="t5">Saṅgho itthannāmaṁ vihāraṁ kappiyabhūmiṁ sammannati.</span></p>
<p class="p3">The Sangha designates such-and-such a dwelling as a food-storage area. </p>
<p class="p3"><span class="t1"> </span></p>
<p class="p3"><span class="t5">Yassāyasmato khamati itthannāmassa vihārassa kappiyabhūmiyā sammuti, so tuṇhassa;</span></p>
<p class="p3">Any monk who approves of designating such-and-such a dwelling as a food-storage area should remain silent. </p>
<p class="p3"><span class="t1"> </span></p>
<p class="p3"><span class="t5">yassa nakkhamati, so bhāseyya.</span></p>
<p class="p3">Any monk who does not approve should speak up. </p>
<p class="p3"><span class="t1"> </span></p>
<p class="p3"><span class="t5">Sammato saṅghena itthannāmo vihāro kappiyabhūmi.</span></p>
<p class="p3">The Sangha has designated such-and-such a dwelling as a food-storage area. </p>
<p class="p3"><span class="t1"> </span></p>
<p class="p3"><span class="t5">Khamati saṅghassa, tasmā tuṇhī, evametaṁ dhārayāmī’”ti.</span></p>
<p class="p3">The Sangha approves and is therefore silent. I will remember it thus.’” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena manussā tattheva sammutiyā kappiyabhūmiyā yāguyo pacanti, bhattāni pacanti, sūpāni sampādenti, maṁsāni koṭṭenti, kaṭṭhāni phālenti.</span></p>
<p class="p3">Soon afterwards people used the appointed food-storage area for various purposes: for cooking rice porridge and rice, to prepare curries, to chop meat, and to split firewood. </p>
<p class="p3"><span class="t1"> </span></p>
<p class="p3"><span class="t5">Assosi kho bhagavā rattiyā paccūsasamayaṁ paccuṭṭhāya uccāsaddaṁ mahāsaddaṁ kākoravasaddaṁ, sutvāna āyasmantaṁ ānandaṁ āmantesi—</span></p>
<p class="p3">After getting up early in the morning, the Buddha heard loud noises, just like the cawing of crows. He asked Venerable Ānanda what it was, </p>
<p class="p3"><span class="t1"> </span></p>
<p class="p3"><span class="t5">“kiṁ nu kho so, ānanda, uccāsaddo mahāsaddo kākoravasaddo”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Etarahi, bhante, manussā tattheva sammutiyā kappiyabhūmiyā yāguyo pacanti, bhattāni pacanti, sūpāni sampādenti, maṁsāni koṭṭenti, kaṭṭhāni phālenti.</span></p>
<p class="p3">and Ānanda explained what was going on. </p>
<p class="p3"><span class="t1"> </span></p>
<p class="p3"><span class="t5">So eso, bhagavā, uccāsaddo mahāsaddo kākoravasaddo”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, sammuti kappiyabhūmi paribhuñjitabbā.</span></p>
<p class="p3">“You should not use an appointed food-storage area. </p>
<p class="p3"><span class="t1"> </span></p>
<p class="p3"><span class="t5">Yo paribhuñjeyya, āpatti dukkaṭassa.</span></p>
<p class="p3">If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, tisso kappiyabhūmiyo—</span></p>
<p class="p3">I allow three places as food-storage areas: </p>
<p class="p3"><span class="t1"> </span></p>
<p class="p3"><span class="t5">ussāvanantikaṁ gonisādikaṁ gahapatin”ti.</span></p>
<p class="p3">a building made according to a proclamation, a place where cows rest, and a place given for the purpose by a householder.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā yasojo gilāno hoti.</span></p>
<p class="p3">Soon afterwards Venerable Yasoja was sick. </p>
<p class="p3"><span class="t1"> </span></p>
<p class="p3"><span class="t5">Tassatthāya bhesajjāni āhariyanti.</span></p>
<p class="p3">People brought him tonics </p>
<p class="p3"><span class="t1"> </span></p>
<p class="p3"><span class="t5">Tāni bhikkhū bahi vāsenti.</span></p>
<p class="p3">and the monks stored them outside. </p>
<p class="p3"><span class="t1"> </span></p>
<p class="p3"><span class="t5">Ukkapiṇḍakāpi khādanti, corāpi haranti.</span></p>
<p class="p3">Vermin ate them and thieves stole them. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sammutiṁ kappiyabhūmiṁ paribhuñjituṁ.</span></p>
<p class="p3">“I allow you to use an appointed food-storage area. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, catasso kappiyabhūmiyo—</span></p>
<p class="p3">I allow four places as food-storage areas: </p>
<p class="p3"><span class="t1"> </span></p>
<p class="p3"><span class="t5">ussāvanantikaṁ gonisādikaṁ gahapatiṁ sammutin”ti.</span></p>
<p class="p3">a building made according to a proclamation, a building where cows rest, a building given for the purpose by a householder, and a building appointed by the Sangha.” </p>
<p class="p3"><span class="t1"> </span></p>
<p class="p3"><span class="t5">Sīhabhāṇavāro niṭṭhito catuttho.</span></p>
<p class="p3">The fourth section for recitation on Sīha is finished. </p>
<p class="p3"><span class="t1"> </span></p>
<p class="p3"><span class="t5">21. Meṇḍakagahapativatthu</span></p>
<p class="p3">21. The account of the householder Meṇḍaka </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhaddiyanagare meṇḍako gahapati paṭivasati.</span></p>
<p class="p3">At that time in the town of Bhaddiya there was a householder called Meṇḍaka </p>
<p class="p3"><span class="t1"> </span></p>
<p class="p3"><span class="t5">Tassa evarūpo iddhānubhāvo hoti—</span></p>
<p class="p3">who had supernormal powers. </p>
<p class="p3"><span class="t1"> </span></p>
<p class="p3"><span class="t5">sīsaṁ nahāyitvā dhaññāgāraṁ sammajjāpetvā bahidvāre nisīdati, antalikkhā dhaññassa dhārā opatitvā dhaññāgāraṁ pūreti.</span></p>
<p class="p3">He would wash his hair, sweep out his granary, and sit down outside the door. A shower of grain would then fall out of the sky and fill his granary. </p>
<p class="p3"><span class="t1"> </span></p>
<p class="p3"><span class="t5">Bhariyāya evarūpo iddhānubhāvo hoti—</span></p>
<p class="p3">His wife, too, had supernormal powers. </p>
<p class="p3"><span class="t1"> </span></p>
<p class="p3"><span class="t5">ekaṁyeva āḷhakathālikaṁ upanisīditvā ekañca sūpabhiñjanakaṁ dāsakammakaraporisaṁ bhattena parivisati, na tāva taṁ khiyyati yāva sā na vuṭṭhāti.</span></p>
<p class="p3">She would sit down next to a pot of rice and a pot of curry and serve a meal to the slaves, servants, and workers. The food would not be exhausted until she got up. </p>
<p class="p3"><span class="t1"> </span></p>
<p class="p3"><span class="t5">Puttassa evarūpo iddhānubhāvo hoti—</span></p>
<p class="p3">His son, too, had supernormal powers. </p>
<p class="p3"><span class="t1"> </span></p>
<p class="p3"><span class="t5">ekaṁyeva sahassathavikaṁ gahetvā dāsakammakaraporisassa chamāsikaṁ vetanaṁ deti, na tāva taṁ khiyyati yāvassa hatthagatā.</span></p>
<p class="p3">He would get a bag containing a thousand coins and give the slaves, servants, and workers their wages for six months. That purse would not go empty as long as he held it. </p>
<p class="p3"><span class="t1"> </span></p>
<p class="p3"><span class="t5">Suṇisāya evarūpo iddhānubhāvo hoti—</span></p>
<p class="p3">His daughter-in-law, too, had supernormal powers. </p>
<p class="p3"><span class="t1"> </span></p>
<p class="p3"><span class="t5">ekaṁyeva catudoṇikaṁ piṭakaṁ upanisīditvā dāsakammakaraporisassa chamāsikaṁ bhattaṁ deti, na tāva taṁ khiyyati yāva sā na vuṭṭhāti.</span></p>
<p class="p3">She would sit down next to a four-liter basket and give out rice for six months to the slaves, servants, and workers. The rice would not be exhausted until she got up. </p>
<p class="p3"><span class="t1"> </span></p>
<p class="p3"><span class="t5">Dāsassa evarūpo iddhānubhāvo hoti—</span></p>
<p class="p3">Even his slave had supernormal powers. </p>
<p class="p3"><span class="t1"> </span></p>
<p class="p3"><span class="t5">ekena naṅgalena kasantassa satta sītāyo gacchanti.</span></p>
<p class="p3">While plowing with a single plow, he made seven furrows. </p>
<p class="p3"><span class="t1"> </span></p>
<p class="p3"><span class="t5">Assosi kho rājā māgadho seniyo bimbisāro—</span></p>
<p class="p3">King Seniya Bimbisāra of Magadha </p>
<p class="p3"><span class="t1"> </span></p>
<p class="p3"><span class="t5">“amhākaṁ kira vijite bhaddiyanagare meṇḍako gahapati paṭivasati.</span></p>
<p class="p3">heard that within his kingdom, in the town of Bhaddiya, there was a householder called Meṇḍaka with all these abilities. </p>
<p class="p3"><span class="t1"> </span></p>
<p class="p3"><span class="t5">Tassa evarūpo iddhānubhāvo—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">sīsaṁ nahāyitvā dhaññāgāraṁ sammajjāpetvā bahidvāre nisīdati, antalikkhā dhaññassa dhārā opatitvā dhaññāgāraṁ pūreti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Bhariyāya evarūpo iddhānubhāvo—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ekaṁyeva āḷhakathālikaṁ upanisīditvā ekañca sūpabhiñjanakaṁ dāsakammakaraporisaṁ bhattena parivisati, na tāva taṁ khiyyati yāva sā na vuṭṭhāti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Puttassa evarūpo iddhānubhāvo—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ekaṁyeva sahassathavikaṁ gahetvā dāsakammakaraporisassa chamāsikaṁ vetanaṁ deti, na tāva taṁ khiyyati yāvassa hatthagatā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Suṇisāya evarūpo iddhānubhāvo—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ekaṁyeva catudoṇikaṁ piṭakaṁ upanisīditvā dāsakammakaraporisassa chamāsikaṁ bhattaṁ deti, na tāva taṁ khiyyati yāva sā na vuṭṭhāti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Dāsassa evarūpo iddhānubhāvo—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ekena naṅgalena kasantassa satta sītāyo gacchantī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho rājā māgadho seniyo bimbisāro aññataraṁ sabbatthakaṁ mahāmattaṁ āmantesi—</span></p>
<p class="p3">The King then told the official in charge of all practical affairs about this, </p>
<p class="p3"><span class="t1"> </span></p>
<p class="p3"><span class="t5">“amhākaṁ kira, bhaṇe, vijite bhaddiyanagare meṇḍako gahapati paṭivasati.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Tassa evarūpo iddhānubhāvo—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">sīsaṁ nahāyitvā dhaññāgāraṁ sammajjāpetvā bahidvāre nisīdati, antalikkhā dhaññassa dhārā opatitvā dhaññāgāraṁ pūreti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Bhariyāya …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">puttassa …</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">suṇisāya …</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">dāsassa evarūpo iddhānubhāvo, ekena naṅgalena kasantassa satta sītāyo gacchantīti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Gaccha, bhaṇe, jānāhi.</span></p>
<p class="p3">adding, “Go and investigate it. </p>
<p class="p3"><span class="t1"> </span></p>
<p class="p3"><span class="t5">Yathā mayā sāmaṁ diṭṭho, evaṁ tava diṭṭho bhavissatī”ti.</span></p>
<p class="p3">If you see it, it will be as if I see it myself.” </p>
<p class="p3"><span class="t1"> </span></p>
<p class="p3"><span class="t5">“Evaṁ, devā”ti kho so mahāmatto rañño māgadhassa seniyassa bimbisārassa paṭissuṇitvā caturaṅginiyā senāya yena bhaddiyaṁ tena pāyāsi.</span></p>
<p class="p3">Saying, “Yes, sir,” he set out for Bhaddiya with a fourfold army. </p>
<p class="p3"><span class="t1"> </span></p>
<p class="p3"><span class="t5">Anupubbena yena bhaddiyaṁ yena meṇḍako gahapati tenupasaṅkami; upasaṅkamitvā meṇḍakaṁ gahapatiṁ etadavoca—</span></p>
<p class="p3">When he eventually arrived, he went to Meṇḍaka and said, </p>
<p class="p3"><span class="t1"> </span></p>
<p class="p3"><span class="t5">“ahañhi, gahapati, raññā āṇatto—</span></p>
<p class="p3">“I’ve been told by the King </p>
<p class="p3"><span class="t1"> </span></p>
<p class="p3"><span class="t5">‘amhākaṁ kira, bhaṇe, vijite bhaddiyanagare meṇḍako gahapati paṭivasati, tassa evarūpo iddhānubhāvo, sīsaṁ nahāyitvā …pe…</span></p>
<p class="p3">to investigate your supernormal powers. </p>
<p class="p3"><span class="t1"> </span></p>
<p class="p3"><span class="t5">bhariyāya …</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">puttassa …</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">suṇisāya …</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">dāsassa evarūpo iddhānubhāvo, ekena naṅgalena kasantassa satta sītāyo gacchantīti, gaccha, bhaṇe, jānāhi.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Yathā mayā sāmaṁ diṭṭho, evaṁ tava diṭṭho bhavissatī’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Passāma te, gahapati, iddhānubhāvan”ti.</span></p>
<p class="p3">Please show them to me.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati sīsaṁ nahāyitvā dhaññāgāraṁ sammajjāpetvā bahidvāre nisīdi, antalikkhā dhaññassa dhārā opatitvā dhaññāgāraṁ pūresi.</span></p>
<p class="p3">Meṇḍaka then washed his hair, swept out his granary, and sat down outside the door. A shower of grain then fell out of the sky and filled his granary. </p>
<p class="p3"><span class="t1"> </span></p>
<p class="p3"><span class="t5">“Diṭṭho te, gahapati, iddhānubhāvo.</span></p>
<p class="p3">“Good. </p>
<p class="p3"><span class="t1"> </span></p>
<p class="p3"><span class="t5">Bhariyāya te iddhānubhāvaṁ passissāmā”ti.</span></p>
<p class="p3">Now show me your wife’s supernormal powers.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati bhariyaṁ āṇāpesi—</span></p>
<p class="p3">Meṇḍaka told his wife, </p>
<p class="p3"><span class="t1"> </span></p>
<p class="p3"><span class="t5">“tena hi caturaṅginiṁ senaṁ bhattena parivisā”ti.</span></p>
<p class="p3">“Please serve a meal to the fourfold army.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍakassa gahapatissa bhariyā ekaṁyeva āḷhakathālikaṁ upanisīditvā ekañca sūpabhiñjanakaṁ caturaṅginiṁ senaṁ bhattena parivisi, na tāva taṁ khiyyati, yāva sā na vuṭṭhāti.</span></p>
<p class="p3">She then sat down next to a pot of rice and a pot of curry and served a meal to the fourfold army. The food was not exhausted until she got up. </p>
<p class="p3"><span class="t1"> </span></p>
<p class="p3"><span class="t5">“Diṭṭho te, gahapati, bhariyāyapi iddhānubhāvo.</span></p>
<p class="p3">“Good. </p>
<p class="p3"><span class="t1"> </span></p>
<p class="p3"><span class="t5">Puttassa te iddhānubhāvaṁ passissāmā”ti.</span></p>
<p class="p3">Now show me your son’s supernormal powers.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati puttaṁ āṇāpesi—</span></p>
<p class="p3">Meṇḍaka told his son, </p>
<p class="p3"><span class="t1"> </span></p>
<p class="p3"><span class="t5">“tena hi caturaṅginiyā senāya chamāsikaṁ vetanaṁ dehī”ti.</span></p>
<p class="p3">“Please give wages for six month to the fourfold army.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍakassa gahapatissa putto ekaṁyeva sahassathavikaṁ gahetvā caturaṅginiyā senāya chamāsikaṁ vetanaṁ adāsi, na tāva taṁ khiyyati, yāvassa hatthagatā.</span></p>
<p class="p3">He then got a bag containing a thousand coins and give the fourfold army its wages for six months. That purse did not go empty as long as he held it. </p>
<p class="p3"><span class="t1"> </span></p>
<p class="p3"><span class="t5">“Diṭṭho te, gahapati, puttassapi iddhānubhāvo.</span></p>
<p class="p3">“Good. </p>
<p class="p3"><span class="t1"> </span></p>
<p class="p3"><span class="t5">Suṇisāya te iddhānubhāvaṁ passissāmā”ti.</span></p>
<p class="p3">Now show me your daughter-in-law’s supernormal powers.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati suṇisaṁ āṇāpesi—</span></p>
<p class="p3">Meṇḍaka told his daughter-in-law, </p>
<p class="p3"><span class="t1"> </span></p>
<p class="p3"><span class="t5">“tena hi caturaṅginiyā senāya chamāsikaṁ bhattaṁ dehī”ti.</span></p>
<p class="p3">“Please give rice for six month to the fourfold army.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍakassa gahapatissa suṇisā ekaṁyeva catudoṇikaṁ piṭakaṁ upanisīditvā caturaṅginiyā senāya chamāsikaṁ bhattaṁ adāsi, na tāva taṁ khiyyati yāva sā na vuṭṭhāti.</span></p>
<p class="p3">She then sat down next to a four-liter basket and gave rice for six months to the fourfold army. The rice was not exhausted until she got up. </p>
<p class="p3"><span class="t1"> </span></p>
<p class="p3"><span class="t5">“Diṭṭho te, gahapati, suṇisāyapi iddhānubhāvo.</span></p>
<p class="p3">“Good. </p>
<p class="p3"><span class="t1"> </span></p>
<p class="p3"><span class="t5">Dāsassa te iddhānubhāvaṁ passissāmā”ti.</span></p>
<p class="p3">Now show me your slave’s supernormal powers.” </p>
<p class="p3"><span class="t1"> </span></p>
<p class="p3"><span class="t5">“Mayhaṁ kho, sāmi, dāsassa iddhānubhāvo khette passitabbo”ti.</span></p>
<p class="p3">“Sir, we have to go to the field to see that.” </p>
<p class="p3"><span class="t1"> </span></p>
<p class="p3"><span class="t5">“Alaṁ, gahapati, diṭṭho te dāsassapi iddhānubhāvo”ti.</span></p>
<p class="p3">“Forget about it, then. I consider it as seen.” </p>
<p class="p3"><span class="t1"> </span></p>
<p class="p3"><span class="t5">Atha kho so mahāmatto caturaṅginiyā senāya punadeva rājagahaṁ paccāgañchi.</span></p>
<p class="p3">That official then returned to Rājagaha with the fourfold army </p>
<p class="p3"><span class="t1"> </span></p>
<p class="p3"><span class="t5">Yena rājā māgadho seniyo bimbisāro tenupasaṅkami; upasaṅkamitvā rañño māgadhassa seniyassa bimbisārassa etamatthaṁ ārocesi.</span></p>
<p class="p3">and he told the King what had happened. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā vesāliyaṁ yathābhirantaṁ viharitvā yena bhaddiyaṁ tena cārikaṁ pakkāmi mahatā bhikkhusaṅghena saddhiṁ aḍḍhatelasehi bhikkhusatehi.</span></p>
<p class="p3">When the Buddha had stayed at Vesālī for as long as he liked, he set out wandering toward Bhaddiya with a large sangha of twelve-hundred and fifty monks. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā anupubbena cārikaṁ caramāno yena bhaddiyaṁ tadavasari.</span></p>
<p class="p3">When he eventually arrived, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā bhaddiye viharati jātiyā vane.</span></p>
<p class="p3">he stayed in the Jātiyā Grove. </p>
<p class="p3"><span class="t1"> </span></p>
<p class="p3"><span class="t5">Assosi kho meṇḍako gahapati—</span></p>
<p class="p3">Meṇḍaka was told: </p>
<p class="p3"><span class="t1"> </span></p>
<p class="p3"><span class="t5">“samaṇo khalu bho gotamo sakyaputto sakyakulā pabbajito bhaddiyaṁ anuppatto bhaddiye viharati jātiyā vane.</span></p>
<p class="p3">“Sir, the ascetic Gotama, the Sakyan, who has gone forth from the Sakyan clan, has arrived at Bhaddiya and is staying in the Jātiyā Grove with a large sangha of twelve-hundred and fifty monks. </p>
<p class="p3"><span class="t1"> </span></p>
<p class="p3"><span class="t5">Taṁ kho pana bhagavantaṁ gotamaṁ evaṁ kalyāṇo kittisaddo abbhuggato—</span></p>
<p class="p3">That good Gotama has a fine reputation: </p>
<p class="p3"><span class="t1"> </span></p>
<p class="p3"><span class="t5">‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’.</span></p>
<p class="p3">‘He is a Buddha, perfected and fully awakened, complete in insight and conduct, happy, knower of the world, supreme leader of trainable people, teacher of gods and humans, awakened, a Buddha. </p>
<p class="p3"><span class="t1"> </span></p>
<p class="p3"><span class="t5">So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.</span></p>
<p class="p3">With his own insight he has seen this world with its gods, its lords of death, and its supreme beings, this society with its monastics and brahmins, its gods and humans, and he makes it known to others. </p>
<p class="p3"><span class="t1"> </span></p>
<p class="p3"><span class="t5">So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti.</span></p>
<p class="p3">He has a Teaching that’s good in the beginning, good in the middle, and good in the end. It has a true goal and is well articulated. He sets out a perfectly complete and pure spiritual life.’ </p>
<p class="p3"><span class="t1"> </span></p>
<p class="p3"><span class="t5">Sādhu kho pana tathārūpānaṁ arahataṁ dassanaṁ hotī”ti.</span></p>
<p class="p3">It’s good to see such perfected ones.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati bhadrāni bhadrāni yānāni yojāpetvā bhadraṁ bhadraṁ yānaṁ abhiruhitvā bhadrehi bhadrehi yānehi bhaddiyā niyyāsi bhagavantaṁ dassanāya.</span></p>
<p class="p3">Meṇḍaka then had his best carriages harnessed, mounted one of them, and set out from Bhaddiya to visit the Buddha. </p>
<p class="p3"><span class="t1"> </span></p>
<p class="p3"><span class="t5">Addasaṁsu kho sambahulā titthiyā meṇḍakaṁ gahapatiṁ dūratova āgacchantaṁ, disvāna meṇḍakaṁ gahapatiṁ etadavocuṁ—</span></p>
<p class="p3">A number of monastics from other religions saw Meṇḍaka coming, and they said to him, </p>
<p class="p3"><span class="t1"> </span></p>
<p class="p3"><span class="t5">“kahaṁ tvaṁ, gahapati, gacchasī”ti?</span></p>
<p class="p3">“Where are you going, householder?” </p>
<p class="p3"><span class="t1"> </span></p>
<p class="p3"><span class="t5">“Gacchāmahaṁ, bhante, bhagavantaṁ samaṇaṁ gotamaṁ dassanāyā”ti.</span></p>
<p class="p3">“I’m going to visit the Buddha, Sir, the ascetic Gotama.” </p>
<p class="p3"><span class="t1"> </span></p>
<p class="p3"><span class="t5">“Kiṁ pana tvaṁ, gahapati, kiriyavādo samāno akiriyavādaṁ samaṇaṁ gotamaṁ dassanāya upasaṅkamissasi?</span></p>
<p class="p3">“But why visit the ascetic Gotama who believes that actions don’t have results when you believe that they do? </p>
<p class="p3"><span class="t1"> </span></p>
<p class="p3"><span class="t5">Samaṇo hi, gahapati, gotamo akiriyavādo akiriyāya dhammaṁ deseti, tena ca sāvake vinetī”ti.</span></p>
<p class="p3">For the ascetic Gotama believes in inaction, teaches that, and trains his disciples in that.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍakassa gahapatissa etadahosi—</span></p>
<p class="p3">Meṇḍaka thought, </p>
<p class="p3"><span class="t1"> </span></p>
<p class="p3"><span class="t5">“nissaṁsayaṁ kho so bhagavā arahaṁ sammāsambuddho bhavissati, yathayime titthiyā usūyantī”ti.</span></p>
<p class="p3">“No doubt he must be a Buddha, a perfected and fully Awakened One, since these monastics of other religions are jealous.” </p>
<p class="p3"><span class="t1"> </span></p>
<p class="p3"><span class="t5">Yāvatikā yānassa bhūmi, yānena gantvā yānā paccorohitvā pattikova yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">He then went by carriage as far as the ground would allow, dismounted, and then approached the Buddha on foot. After bowing down to the Buddha, he sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnassa kho meṇḍakassa gahapatissa bhagavā anupubbiṁ kathaṁ kathesi, seyyathidaṁ—</span></p>
<p class="p3">and the Buddha gave him a progressive talk—</p>
<p class="p3"><span class="t1"> </span></p>
<p class="p3"><span class="t5">dānakathaṁ …pe…</span></p>
<p class="p3">on generosity, morality, and heaven; on the danger, degradation, and defilement of worldly pleasures; and he revealed the benefits of renunciation. When the Buddha knew that his mind was ready, supple, without hindrances, joyful, and confident, he revealed the teaching unique to the Buddhas: suffering, its origin, its end, and the path. And just as a clean and stainless cloth absorbs dye properly, so too, while he was sitting right there, Meṇḍaka experienced the stainless vision of the Truth: “Anything that has a beginning has an end.” He had seen the Truth, had reached, understood, and penetrated it. He had gone beyond doubt and uncertainty, had attained to confidence, and had become independent of others in the Teacher’s instruction. </p>
<p class="p3"><span class="t1"> </span></p>
<p class="p3"><span class="t5">aparappaccayo satthusāsane bhagavantaṁ etadavoca—</span></p>
<p class="p3">He then said to the Buddha, </p>
<p class="p3"><span class="t1"> </span></p>
<p class="p3"><span class="t5">“abhikkantaṁ, bhante …pe…</span></p>
<p class="p3">“Wonderful, Venerable Sir, wonderful! Just as one might set upright what had been overturned, or reveal what was hidden, or show the way to one who was lost, or bring a lamp into the darkness so that one with eyes might see what’s there—just so has the Buddha made the Teaching clear in many ways. I go for refuge to the Buddha, the Teaching, and the Sangha of monks. </p>
<p class="p3"><span class="t1"> </span></p>
<p class="p3"><span class="t5">upāsakaṁ maṁ bhagavā dhāretu ajjatagge pāṇupetaṁ saraṇaṁ gataṁ.</span></p>
<p class="p3">Please accept me as a lay follower who has gone for refuge for life. </p>
<p class="p3"><span class="t1"> </span></p>
<p class="p3"><span class="t5">Adhivāsetu ca me, bhante, bhagavā svātanāya bhattaṁ saddhiṁ bhikkhusaṅghenā”ti.</span></p>
<p class="p3">And please accept tomorrow’s meal from me together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.</span></p>
<p class="p3">Knowing that the Buddha had consented, Meṇḍaka got up from his seat, bowed down, circumambulated the Buddha with his right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati tassā rattiyā accayena paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—“kālo, bhante, niṭṭhitaṁ bhattan”ti.</span></p>
<p class="p3">The following morning Meṇḍaka had various kinds of fine food prepared, and he had the Buddha informed that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena meṇḍakassa gahapatissa nivesanaṁ tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and went to Meṇḍaka’s house, where he sat down on the prepared seat together with the Sangha of monks. </p>
<p class="p3"><span class="t1"> </span></p>
<p class="p3"><span class="t5">Atha kho meṇḍakassa gahapatissa bhariyā ca putto ca suṇisā ca dāso ca yena bhagavā tenupasaṅkamiṁsu, upasaṅkamitvā bhagavantaṁ abhivādetvā ekamantaṁ nisīdiṁsu.</span></p>
<p class="p3">Then Meṇḍaka’s wife, son, daughter-in-law, and slave approached the Buddha, bowed, and sat down. </p>
<p class="p3"><span class="t1"> </span></p>
<p class="p3"><span class="t5">Tesaṁ bhagavā anupubbiṁ kathaṁ kathesi, seyyathidaṁ—</span></p>
<p class="p3">And the Buddha gave them a progressive talk, </p>
<p class="p3"><span class="t1"> </span></p>
<p class="p3"><span class="t5">dānakathaṁ …pe…</span></p>
<p class="p3">just as he had done to Meṇḍaka. They, too, experienced the stainless vision of the Truth, </p>
<p class="p3"><span class="t1"> </span></p>
<p class="p3"><span class="t5">aparappaccayā satthusāsane bhagavantaṁ etadavocuṁ—</span></p>
<p class="p3">and they expressed their appreciation in the same way </p>
<p class="p3"><span class="t1"> </span></p>
<p class="p3"><span class="t5">“abhikkantaṁ, bhante …pe…</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ete mayaṁ, bhante, bhagavantaṁ saraṇaṁ gacchāma dhammañca bhikkhusaṅghañca.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Upāsake no bhagavā dhāretu ajjatagge pāṇupete saraṇaṁ gate”ti.</span></p>
<p class="p3">and became lay followers. </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā bhagavantaṁ bhuttāviṁ onītapattapāṇiṁ ekamantaṁ nisīdi. Ekamantaṁ nisinno kho meṇḍako gahapati bhagavantaṁ etadavoca—</span></p>
<p class="p3">Meṇḍaka then personally served various kinds of fine food to the Sangha of monks headed by the Buddha. When the Buddha had finished his meal, Meṇḍaka sat down to one side and said, </p>
<p class="p3"><span class="t1"> </span></p>
<p class="p3"><span class="t5">“yāva, bhante, bhagavā bhaddiye viharati tāva ahaṁ buddhappamukhassa bhikkhusaṅghassa dhuvabhattenā”ti.</span></p>
<p class="p3">“Sir, as long as you’re staying in Bhaddiya, I would like to offer a regular meal to the Sangha of monks headed by the Buddha.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā meṇḍakaṁ gahapatiṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.</span></p>
<p class="p3">The Buddha then instructed, inspired, and gladdened him with a teaching, after which he got up from his seat and left. </p>
<p class="p3"><span class="t1"> </span></p>
<p class="p3"><span class="t5">22. Pañcagorasādianujānana</span></p>
<p class="p3">22. The allowance for five products of a cow, etc. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā bhaddiye yathābhirantaṁ viharitvā meṇḍakaṁ gahapatiṁ anāpucchā yena aṅguttarāpo tena cārikaṁ pakkāmi mahatā bhikkhusaṅghena saddhiṁ aḍḍhatelasehi bhikkhusatehi.</span></p>
<p class="p3">When the Buddha had stayed at Bhaddiya for as long as he liked, he set out wandering toward Aṅguttarāpa with a large sangha of twelve-hundred and fifty monks. He had not taken leave of Meṇḍaka, </p>
<p class="p3"><span class="t1"> </span></p>
<p class="p3"><span class="t5">Assosi kho meṇḍako gahapati—</span></p>
<p class="p3">but when Meṇḍaka heard about it, </p>
<p class="p3"><span class="t1"> </span></p>
<p class="p3"><span class="t5">“bhagavā kira yena aṅguttarāpo tena cārikaṁ pakkanto mahatā bhikkhusaṅghena saddhiṁ aḍḍhatelasehi bhikkhusatehī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati dāse ca kammakare ca āṇāpesi—</span></p>
<p class="p3">he told his slaves and workers, </p>
<p class="p3"><span class="t1"> </span></p>
<p class="p3"><span class="t5">“tena hi, bhaṇe, bahuṁ loṇampi, telampi, taṇḍulampi, khādanīyampi sakaṭesu āropetvā āgacchatha, aḍḍhatelasāni ca gopālakasatāni aḍḍhatelasāni ca dhenusatāni ādāya āgacchantu, yattha bhagavantaṁ passissāma tattha taruṇena khīrena bhojessāmā”ti.</span></p>
<p class="p3">“Load lots of salt, oil, rice, and fresh food onto the carts, and bring along twelve-hundred and fifty cowherds and twelve-hundred and fifty dairy cows. We’ll give the Buddha fresh milk wherever we see him.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati bhagavantaṁ antarāmagge kantāre sambhāvesi.</span></p>
<p class="p3">Meṇḍaka caught up with the Buddha while he was traversing a wilderness area. </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi.</span></p>
<p class="p3">Meṇḍaka approached the Buddha, bowed down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhito kho meṇḍako gahapati bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“adhivāsetu me, bhante, bhagavā svātanāya bhattaṁ saddhiṁ bhikkhusaṅghenā”ti.</span></p>
<p class="p3">“Sir, please accept tomorrow’s meal from me together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati bhagavato adhivāsanaṁ viditvā bhagavantaṁ abhivādetvā padakkhiṇaṁ katvā pakkāmi.</span></p>
<p class="p3">Knowing that the Buddha had consented, Meṇḍaka bowed down, circumambulated the Buddha with his right side toward him, and left. </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati tassā rattiyā accayena paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—“kālo, bhante, niṭṭhitaṁ bhattan”ti.</span></p>
<p class="p3">The following morning Meṇḍaka had various kinds of fine food prepared and then had the Buddha informed that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena meṇḍakassa gahapatissa parivesanā tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and went to Meṇḍaka’s meal offering, where he sat down on the prepared seat together with the Sangha of monks. </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati aḍḍhatelasāni gopālakasatāni āṇāpesi—</span></p>
<p class="p3">Meṇḍaka then told the twelve-hundred and fifty cowherds, </p>
<p class="p3"><span class="t1"> </span></p>
<p class="p3"><span class="t5">“tena hi, bhaṇe, ekamekaṁ dhenuṁ gahetvā ekamekassa bhikkhuno upatiṭṭhatha taruṇena khīrena bhojessāmā”ti.</span></p>
<p class="p3">“Listen, bring one cow for each and every monk and give them fresh milk.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi, taruṇena ca khīrena.</span></p>
<p class="p3">Meṇḍaka then personally served various kinds of fine food to the Sangha of monks headed by the Buddha and he gave them fresh milk. </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā khīraṁ na paṭiggaṇhanti.</span></p>
<p class="p3">Being afraid of wrongdoing, the monks did not accept. </p>
<p class="p3"><span class="t1"> </span></p>
<p class="p3"><span class="t5">“Paṭiggaṇhatha, bhikkhave, paribhuñjathā”ti.</span></p>
<p class="p3">The Buddha said, “Accept, monks, and drink.” </p>
<p class="p3"><span class="t1"> </span></p>
<p class="p3"><span class="t5">Atha kho meṇḍako gahapati buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā taruṇena ca khīrena bhagavantaṁ bhuttāviṁ onītapattapāṇiṁ ekamantaṁ nisīdi.</span></p>
<p class="p3">When the Buddha had finished his meal, Meṇḍaka sat down to one side, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho meṇḍako gahapati bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“santi, bhante, maggā kantārā, appodakā appabhakkhā, na sukarā apātheyyena gantuṁ.</span></p>
<p class="p3">“Sir, there are wilderness roads where there is little water and little food, where it’s not easy to travel without provisions. </p>
<p class="p3"><span class="t1"> </span></p>
<p class="p3"><span class="t5">Sādhu, bhante, bhagavā bhikkhūnaṁ pātheyyaṁ anujānātū”ti.</span></p>
<p class="p3">It would be good, Sir, if you would allow provisions.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā meṇḍakaṁ gahapatiṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.</span></p>
<p class="p3">The Buddha then instructed, inspired, and gladdened Meṇḍaka with a teaching, after which he got up from his seat and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, pañca gorase—</span></p>
<p class="p3">“I allow five products from cows: </p>
<p class="p3"><span class="t1"> </span></p>
<p class="p3"><span class="t5">khīraṁ, dadhiṁ, takkaṁ, navanītaṁ, sappiṁ.</span></p>
<p class="p3">milk, curd, buttermilk, butter, and ghee. </p>
<p class="p3"><span class="t1"> </span></p>
<p class="p3"><span class="t5">Santi, bhikkhave, maggā kantārā appodakā appabhakkhā, na sukarā apātheyyena gantuṁ.</span></p>
<p class="p3">There are wilderness roads where there is little water and little food, where it’s not easy to travel without provisions. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, pātheyyaṁ pariyesituṁ taṇḍulo taṇḍulatthikena, muggo muggatthikena, māso māsatthikena, loṇaṁ loṇatthikena, guḷo guḷatthikena, telaṁ telatthikena, sappi sappitthikena.</span></p>
<p class="p3">I allow you to look for provisions: whatever you need of rice, mung beans, black gram, salt, sugar, oil, and ghee. </p>
<p class="p3"><span class="t1"> </span></p>
<p class="p3"><span class="t5">Santi, bhikkhave, manussā, saddhā pasannā, te kappiyakārakānaṁ hatthe hiraññaṁ upanikkhipanti—</span></p>
<p class="p3">There are people who have faith and confidence. They may deposit money with an attendant, saying, </p>
<p class="p3"><span class="t1"> </span></p>
<p class="p3"><span class="t5">‘iminā ayyassa yaṁ kappiyaṁ taṁ dethā’ti.</span></p>
<p class="p3">“With this, please get what is allowable for the venerable.” </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, yaṁ tato kappiyaṁ taṁ sādituṁ;</span></p>
<p class="p3">I allow you to consent to what is allowable from that fund. </p>
<p class="p3"><span class="t1"> </span></p>
<p class="p3"><span class="t5">na tvevāhaṁ, bhikkhave, kenaci pariyāyena jātarūparajataṁ sāditabbaṁ pariyesitabbanti vadāmī”ti.</span></p>
<p class="p3">But I say that under no circumstances should you look for or consent to gold, silver, or money.” </p>
<p class="p3"><span class="t1"> </span></p>
<p class="p3"><span class="t5">23. Keṇiyajaṭilavatthu</span></p>
<p class="p3">23. The account of Keṇiya the dreadlocked ascetic </p>
<p class="p3"><span class="t1"> </span></p>
<p class="p3"><span class="t5">Atha kho bhagavā anupubbena cārikaṁ caramāno yena āpaṇaṁ tadavasari.</span></p>
<p class="p3">Wandering on, the Buddha eventually arrived at Āpaṇa. </p>
<p class="p3"><span class="t1"> </span></p>
<p class="p3"><span class="t5">Assosi kho keṇiyo jaṭilo—</span></p>
<p class="p3">Keṇiya the dreadlocked ascetic heard, </p>
<p class="p3"><span class="t1"> </span></p>
<p class="p3"><span class="t5">“samaṇo khalu bho gotamo sakyaputto sakyakulā pabbajito āpaṇaṁ anuppatto, taṁ kho pana bhavantaṁ gotamaṁ evaṁ kalyāṇo kittisaddo abbhuggato …pe…</span></p>
<p class="p3">“The ascetic Gotama, the Sakyan, who has gone forth from the Sakyan clan, has arrived at Āpaṇa.” And he heard about the Buddha’s qualities just as Meṇḍaka had. </p>
<p class="p3"><span class="t1"> </span></p>
<p class="p3"><span class="t5">sādhu kho pana tathārūpānaṁ arahataṁ dassanaṁ hotī”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Atha kho keṇiyassa jaṭilassa etadahosi—</span></p>
<p class="p3">He thought, </p>
<p class="p3"><span class="t1"> </span></p>
<p class="p3"><span class="t5">“kiṁ nu kho ahaṁ samaṇassa gotamassa harāpeyyan”ti.</span></p>
<p class="p3">“What should I take to the ascetic Gotama?” </p>
<p class="p3"><span class="t1"> </span></p>
<p class="p3"><span class="t5">Atha kho keṇiyassa jaṭilassa etadahosi—</span></p>
<p class="p3">And it occurred to him, </p>
<p class="p3"><span class="t1"> </span></p>
<p class="p3"><span class="t5">“yepi kho te brāhmaṇānaṁ pubbakā isayo mantānaṁ kattāro mantānaṁ pavattāro, yesamidaṁ etarahi brāhmaṇā porāṇaṁ mantapadaṁ gītaṁ pavuttaṁ samihitaṁ, tadanugāyanti tadanubhāsanti, bhāsitamanubhāsanti, vācitamanuvācenti, seyyathidaṁ—</span></p>
<p class="p3">“There are those ancient sages of the brahmins, the creators and teachers of the Vedas, </p>
<p class="p3"><span class="t1"> </span></p>
<p class="p3"><span class="t5">aṭṭhako vāmako vāmadevo vessāmitto yamataggi aṅgīraso bhāradvājo vāseṭṭho kassapo bhagu, rattūparatā viratā vikālabhojanā, te evarūpāni pānāni sādiyiṁsu.</span></p>
<p class="p3">that is, Aṭṭhaka, Vāmaka, Vāmadeva, Vessāmitta, Yamataggi, Aṅgīrasa, Bhāradvāja, Vāseṭṭha, Kassapa, and Bhagu. The brahmins at present still sing and proclaim the ancient verses that they sang, proclaimed, and collected. Now those ancient sages abstained from eating at night and at the wrong time, yet they consented to certain drinks. </p>
<p class="p3"><span class="t1"> </span></p>
<p class="p3"><span class="t5">Samaṇopi gotamo rattūparato virato vikālabhojanā, arahati samaṇopi gotamo evarūpāni pānāni sādiyitun”ti</span></p>
<p class="p3">The ascetic Gotama also abstains from eating at night and at the wrong time, and it would be appropriate for him to consent to the same drinks.” </p>
<p class="p3"><span class="t1"> </span></p>
<p class="p3"><span class="t5">pahūtaṁ pānaṁ paṭiyādāpetvā kājehi gāhāpetvā yena bhagavā tenupasaṅkami; upasaṅkamitvā bhagavatā saddhiṁ sammodi;</span></p>
<p class="p3">He then had a large quantity of drinks prepared. Lifting them with carrying poles, he went to the Buddha. He exchanged pleasantries with the Buddha </p>
<p class="p3"><span class="t1"> </span></p>
<p class="p3"><span class="t5">sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhito kho keṇiyo jaṭilo bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“paṭiggaṇhātu me bhavaṁ gotamo pānan”ti.</span></p>
<p class="p3">“Good Gotama, please accept the drinks.” </p>
<p class="p3"><span class="t1"> </span></p>
<p class="p3"><span class="t5">“Tena hi, keṇiya, bhikkhūnaṁ dehī”ti.</span></p>
<p class="p3">“Please give them to the monks, Keṇiya.” </p>
<p class="p3"><span class="t1"> </span></p>
<p class="p3"><span class="t5">Atha kho keṇiyo jaṭilo bhikkhūnaṁ deti.</span></p>
<p class="p3">He did, </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā na paṭiggaṇhanti.</span></p>
<p class="p3">but being afraid of wrongdoing, the monks did not receive them. </p>
<p class="p3"><span class="t1"> </span></p>
<p class="p3"><span class="t5">“Paṭiggaṇhatha, bhikkhave, paribhuñjathā”ti.</span></p>
<p class="p3">The Buddha said, “Accept, monks, and drink.” </p>
<p class="p3"><span class="t1"> </span></p>
<p class="p3"><span class="t5">Atha kho keṇiyo jaṭilo buddhappamukhaṁ bhikkhusaṅghaṁ pahūtehi pānehi sahatthā santappetvā sampavāretvā bhagavantaṁ dhotahatthaṁ onītapattapāṇiṁ ekamantaṁ nisīdi.</span></p>
<p class="p3">Keṇiya then personally served that large quantity of drinks to the Sangha of monks headed by the Buddha. When the Buddha had finished his meal, Keṇiya sat down to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho keṇiyaṁ jaṭilaṁ bhagavā dhammiyā kathāya sandassesi samādapesi samuttejesi sampahaṁsesi.</span></p>
<p class="p3">The Buddha instructed, inspired, and gladdened him with a teaching, </p>
<p class="p3"><span class="t1"> </span></p>
<p class="p3"><span class="t5">Atha kho keṇiyo jaṭilo bhagavatā dhammiyā kathāya sandassito samādapito samuttejito sampahaṁsito bhagavantaṁ etadavoca—</span></p>
<p class="p3">and Keṇiya said, </p>
<p class="p3"><span class="t1"> </span></p>
<p class="p3"><span class="t5">“adhivāsetu me bhavaṁ gotamo svātanāya bhattaṁ saddhiṁ bhikkhusaṅghenā”ti.</span></p>
<p class="p3">“Good Gotama, please accept tomorrow’s meal from me together with the Sangha of monks.” </p>
<p class="p3"><span class="t1"> </span></p>
<p class="p3"><span class="t5">“Mahā kho, keṇiya, bhikkhusaṅgho aḍḍhatelasāni bhikkhusatāni, tvañca brāhmaṇesu abhippasanno”ti.</span></p>
<p class="p3">“The Sangha is large, Keṇiya. There are twelve hundred and fifty monks. Moreover, you have confidence in the brahmins.” </p>
<p class="p3"><span class="t1"> </span></p>
<p class="p3"><span class="t5">Dutiyampi kho keṇiyo jaṭilo bhagavantaṁ etadavoca—</span></p>
<p class="p3">Keṇiya acknowledged what the Buddha had said, </p>
<p class="p3"><span class="t1"> </span></p>
<p class="p3"><span class="t5">“kiñcāpi kho, bho gotama, mahā bhikkhusaṅgho aḍḍhatelasāni bhikkhusatāni, ahañca brāhmaṇesu abhippasanno, adhivāsetu me bhavaṁ gotamo svātanāya bhattaṁ saddhiṁ bhikkhusaṅghenā”ti.</span></p>
<p class="p3">but repeated his invitation a second time. </p>
<p class="p3"><span class="t1"> </span></p>
<p class="p3"><span class="t5">“Mahā kho, keṇiya, bhikkhusaṅgho aḍḍhatelasāni bhikkhusatāni, tvañca brāhmaṇesu abhippasanno”ti.</span></p>
<p class="p3">The Buddha replied as before, </p>
<p class="p3"><span class="t1"> </span></p>
<p class="p3"><span class="t5">Tatiyampi kho keṇiyo jaṭilo bhagavantaṁ etadavoca—</span></p>
<p class="p3">and Keṇiya repeated his invitation a third time. </p>
<p class="p3"><span class="t1"> </span></p>
<p class="p3"><span class="t5">“kiñcāpi kho, bho gotama, mahā bhikkhusaṅgho aḍḍhatelasāni bhikkhusatāni, ahañca brāhmaṇesu abhippasanno, adhivāsetu bhavaṁ gotamo svātanāya bhattaṁ saddhiṁ bhikkhusaṅghenā”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena.</span></p>
<p class="p3">The Buddha then consented by remaining silent. </p>
<p class="p3"><span class="t1"> </span></p>
<p class="p3"><span class="t5">Atha kho keṇiyo jaṭilo bhagavato adhivāsanaṁ viditvā uṭṭhāyāsanā pakkāmi.</span></p>
<p class="p3">Knowing that the Buddha had consented, Keṇiya got up from his seat and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, aṭṭha pānāni—</span></p>
<p class="p3">“I allow eight kinds of drinks: </p>
<p class="p3"><span class="t1"> </span></p>
<p class="p3"><span class="t5">ambapānaṁ jambupānaṁ cocapānaṁ mocapānaṁ madhūkapānaṁ muddikapānaṁ sālūkapānaṁ phārusakapānaṁ.</span></p>
<p class="p3">mango drinks, rose-apple drinks, drinks from bananas with seeds, drinks from seedless bananas, licorice drinks, grape drinks, drinks made from lotus tubers, falsa fruit drinks. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, sabbaṁ phalarasaṁ ṭhapetvā dhaññaphalarasaṁ.</span></p>
<p class="p3">I allow juice from all fruits, except grain. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, sabbaṁ pattarasaṁ ṭhapetvā ḍākarasaṁ.</span></p>
<p class="p3">I allow juice from all leaves, except the leaves of potherb. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, sabbaṁ puppharasaṁ ṭhapetvā madhūkapuppharasaṁ.</span></p>
<p class="p3">I allow juice from all flowers, except licorice flowers. </p>
<p class="p3"><span class="t1"> </span></p>
<p class="p3"><span class="t5">Anujānāmi, bhikkhave, ucchurasan”ti.</span></p>
<p class="p3">I allow sugarcane juice. </p>
<p class="p3"><span class="t1"> </span></p>
<p class="p3"><span class="t5">Atha kho keṇiyo jaṭilo tassā rattiyā accayena sake assame paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi—“kālo, bho gotama, niṭṭhitaṁ bhattan”ti.</span></p>
<p class="p3">The following morning Keṇiya had various kinds of fine food prepared in his own hermitage, and he had the Buddha informed that the meal was ready. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṁ nivāsetvā pattacīvaramādāya yena keṇiyassa jaṭilassa assamo tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena.</span></p>
<p class="p3">After robing up, the Buddha took his bowl and robe and went to Keṇiya’s hermitage, where he sat down on the prepared seat together with the Sangha of monks. </p>
<p class="p3"><span class="t1"> </span></p>
<p class="p3"><span class="t5">Atha kho keṇiyo jaṭilo buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappetvā sampavāretvā bhagavantaṁ bhuttāviṁ onītapattapāṇiṁ ekamantaṁ nisīdi.</span></p>
<p class="p3">Keṇiya then served various kinds of fine food to the Sangha of monks headed by the Buddha. When the Buddha had finished his meal, Keṇiya sat down to one side, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho keṇiyaṁ jaṭilaṁ bhagavā imāhi gāthāhi anumodi—</span></p>
<p class="p3">and the Buddha expressed his appreciation with these verses: </p>
<p class="p3"><span class="t1"> </span></p>
<p class="p3"><span class="t5">“Aggihuttamukhā yaññā,</span></p>
<p class="p3">“Sacrifice is the best fire worship, </p>
<p class="p3"><span class="t1"> </span></p>
<p class="p3"><span class="t5">sāvittī chandaso mukhaṁ;</span></p>
<p class="p3">Sāvittī the best meter; </p>
<p class="p3"><span class="t1"> </span></p>
<p class="p3"><span class="t5">Rājā mukhaṁ manussānaṁ,</span></p>
<p class="p3">A king is the best of humans, </p>
<p class="p3"><span class="t1"> </span></p>
<p class="p3"><span class="t5">nadīnaṁ sāgaro mukhaṁ.</span></p>
<p class="p3">The ocean the chief of rivers. </p>
<p class="p3"><span class="t1"> </span></p>
<p class="p3"><span class="t5">Nakkhattānaṁ mukhaṁ cando,</span></p>
<p class="p3">The moon is the best in the night sky, </p>
<p class="p3"><span class="t1"> </span></p>
<p class="p3"><span class="t5">ādicco tapataṁ mukhaṁ;</span></p>
<p class="p3">The sun the best of all that shines. </p>
<p class="p3"><span class="t1"> </span></p>
<p class="p3"><span class="t5">Puññaṁ ākaṅkhamānānaṁ,</span></p>
<p class="p3">But for those making offerings, desiring merit, </p>
<p class="p3"><span class="t1"> </span></p>
<p class="p3"><span class="t5">saṅgho ve yajataṁ mukhan”ti.</span></p>
<p class="p3">The Sangha is indeed the best.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā keṇiyaṁ jaṭilaṁ imāhi gāthāhi anumoditvā uṭṭhāyāsanā pakkāmi.</span></p>
<p class="p3">And the Buddha got up from his seat and left. </p>
<p class="p3"><span class="t1"> </span></p>
<p class="p3"><span class="t5">24. Rojamallavatthu</span></p>
<p class="p3">24. The account of Roja the Mallian </p>
<p class="p3"><span class="t1"> </span></p>
<p class="p3"><span class="t5">Atha kho bhagavā āpaṇe yathābhirantaṁ viharitvā yena kusinārā tena cārikaṁ pakkāmi mahatā bhikkhusaṅghena saddhiṁ aḍḍhatelasehi bhikkhusatehi.</span></p>
<p class="p3">When the Buddha had stayed at Āpaṇa for as long as he liked, he set out wandering toward Kusinārā with a large sangha of twelve-hundred and fifty monks. </p>
<p class="p3"><span class="t1"> </span></p>
<p class="p3"><span class="t5">Assosuṁ kho kosinārakā mallā—“bhagavā kira kusināraṁ āgacchati mahatā bhikkhusaṅghena saddhiṁ aḍḍhatelasehi bhikkhusatehī”ti.</span></p>
<p class="p3">When the Mallians of Kusinārā heard that the Buddha was coming, </p>
<p class="p3"><span class="t1"> </span></p>
<p class="p3"><span class="t5">Te saṅgaraṁ akaṁsu—“yo bhagavato paccuggamanaṁ na karissati, pañcasatānissa daṇḍo”ti.</span></p>
<p class="p3">they made an agreement that whoever did not go out to meet the Buddha would be fined five hundred coins. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena rojo mallo āyasmato ānandassa sahāyo hoti.</span></p>
<p class="p3">At that time Venerable Ānanda had a friend called Roja the Mallian. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā anupubbena cārikaṁ caramāno yena kusinārā tadavasari.</span></p>
<p class="p3">As the Buddha was approaching Kusinārā, </p>
<p class="p3"><span class="t1"> </span></p>
<p class="p3"><span class="t5">Atha kho kosinārakā mallā bhagavato paccuggamanaṁ akaṁsu.</span></p>
<p class="p3">the Mallians, including Roja, went out to meet him. </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo bhagavato paccuggamanaṁ karitvā yenāyasmā ānando tenupasaṅkami, upasaṅkamitvā āyasmantaṁ ānandaṁ abhivādetvā ekamantaṁ aṭṭhāsi.</span></p>
<p class="p3">Roja then went to Ānanda and bowed, </p>
<p class="p3"><span class="t1"> </span></p>
<p class="p3"><span class="t5">Ekamantaṁ ṭhitaṁ kho rojaṁ mallaṁ āyasmā ānando etadavoca—</span></p>
<p class="p3">and Ānanda said to him, </p>
<p class="p3"><span class="t1"> </span></p>
<p class="p3"><span class="t5">“uḷāraṁ kho te idaṁ, āvuso roja, yaṁ tvaṁ bhagavato paccuggamanaṁ akāsī”ti.</span></p>
<p class="p3">“It’s noble of you to come out to meet the Buddha.” </p>
<p class="p3"><span class="t1"> </span></p>
<p class="p3"><span class="t5">“Nāhaṁ, bhante ānanda, bahukato buddhe vā dhamme vā saṅghe vā;</span></p>
<p class="p3">“I’m not doing this as a service to the Buddha, the Teaching, or the Sangha. </p>
<p class="p3"><span class="t1"> </span></p>
<p class="p3"><span class="t5">api ca ñātīhi saṅgaro kato—‘yo bhagavato paccuggamanaṁ na karissati, pañcasatānissa daṇḍo’ti;</span></p>
<p class="p3">I’m doing it </p>
<p class="p3"><span class="t1"> </span></p>
<p class="p3"><span class="t5">so kho ahaṁ, bhante ānanda, ñātīnaṁ daṇḍabhayā evāhaṁ bhagavato paccuggamanaṁ akāsin”ti.</span></p>
<p class="p3">because I would get fined by the Mallians if I didn’t.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando anattamano ahosi “kathañhi nāma rojo mallo evaṁ vakkhatī”ti?</span></p>
<p class="p3">Ānanda was disappointed with his friend. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi.</span></p>
<p class="p3">He went to the Buddha, bowed, sat down, </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinno kho āyasmā ānando bhagavantaṁ etadavoca—</span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">“ayaṁ, bhante, rojo mallo abhiññāto ñātamanusso.</span></p>
<p class="p3">“Venerable Sir, Roja the Mallian is a well-known person. </p>
<p class="p3"><span class="t1"> </span></p>
<p class="p3"><span class="t5">Mahatthiko kho pana evarūpānaṁ ñātamanussānaṁ imasmiṁ dhammavinaye pasādo.</span></p>
<p class="p3">It would be of great benefit if such well-known people gained confidence in this spiritual path. </p>
<p class="p3"><span class="t1"> </span></p>
<p class="p3"><span class="t5">Sādhu, bhante, bhagavā tathā karotu, yathā rojo mallo imasmiṁ dhammavinaye pasīdeyyā”ti.</span></p>
<p class="p3">It would be good if you would inspire confidence in Roja.” </p>
<p class="p3"><span class="t1"> </span></p>
<p class="p3"><span class="t5">“Na kho taṁ, ānanda, dukkaraṁ tathāgatena, yathā rojo mallo imasmiṁ dhammavinaye pasīdeyyā”ti.</span></p>
<p class="p3">“That’s not difficult, Ānanda, for the Buddha.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā rojaṁ mallaṁ mettena cittena pharitvā uṭṭhāyāsanā vihāraṁ pāvisi.</span></p>
<p class="p3">And the Buddha suffused Roja with a mind of loving kindness, and then got up from his seat and entered a dwelling. </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo bhagavato mettena cittena phuṭṭho, seyyathāpi nāma gāviṁ taruṇavaccho;</span></p>
<p class="p3">When Roja was suffused with loving kindness, he acted just like a young calf looking for its mother: </p>
<p class="p3"><span class="t1"> </span></p>
<p class="p3"><span class="t5">evameva vihārena vihāraṁ pariveṇena pariveṇaṁ upasaṅkamitvā bhikkhū pucchati—</span></p>
<p class="p3">he went from dwelling to dwelling, from precincts to precincts, asking, </p>
<p class="p3"><span class="t1"> </span></p>
<p class="p3"><span class="t5">“kahaṁ nu kho, bhante, etarahi so bhagavā viharati arahaṁ sammāsambuddho, dassanakāmā hi mayaṁ taṁ bhagavantaṁ arahantaṁ sammāsambuddhan”ti.</span></p>
<p class="p3">“Venerables, where is the Buddha staying, the perfected and fully Awakened One? I wish to see him.” </p>
<p class="p3"><span class="t1"> </span></p>
<p class="p3"><span class="t5">“Esāvuso roja, vihāro saṁvutadvāro, tena appasaddo upasaṅkamitvā ataramāno āḷindaṁ pavisitvā ukkāsitvā aggaḷaṁ ākoṭehi, vivarissati te bhagavā dvāran”ti.</span></p>
<p class="p3">“In that dwelling, Roja, with the closed door. Go there quietly and slowly, enter the porch, clear your throat, and knock on the door. The Buddha will then open the door for you.” </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo yena so vihāro saṁvutadvāro, tena appasaddo upasaṅkamitvā ataramāno āḷindaṁ pavisitvā ukkāsitvā aggaḷaṁ ākoṭesi. Vivari bhagavā dvāraṁ.</span></p>
<p class="p3">Roja did what he had been told and the Buddha opened the door for him. </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo vihāraṁ pavisitvā bhagavantaṁ abhivādetvā ekamantaṁ nisīdi.</span></p>
<p class="p3">Roja entered the dwelling, bowed, and sat down. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnassa kho rojassa mallassa bhagavā anupubbiṁ kathaṁ kathesi, seyyathidaṁ—</span></p>
<p class="p3">The Buddha then gave him a progressive talk—</p>
<p class="p3"><span class="t1"> </span></p>
<p class="p3"><span class="t5">dānakathaṁ …pe…</span></p>
<p class="p3">on generosity, morality, and heaven; on the danger, degradation, and defilement of worldly pleasures; and he revealed the benefits of renunciation. When the Buddha knew that his mind was ready, supple, without hindrances, joyful, and confident, he revealed the teaching unique to the Buddhas: suffering, its origin, its end, and the path. And just as a clean and stainless cloth absorbs dye properly, so too, while he was sitting right there, Roja experienced the stainless vision of the Truth: “Anything that has a beginning has an end.” He had seen the Truth, had reached, understood, and penetrated it. He had gone beyond doubt and uncertainty, had attained to confidence, and had become independent of others in the Teacher’s instruction. </p>
<p class="p3"><span class="t1"> </span></p>
<p class="p3"><span class="t5">aparappaccayo satthusāsane bhagavantaṁ etadavoca—</span></p>
<p class="p3">And he said to the Buddha, </p>
<p class="p3"><span class="t1"> </span></p>
<p class="p3"><span class="t5">“sādhu, bhante, ayyā mamaññeva paṭiggaṇheyyuṁ cīvarapiṇḍapātasenāsanagilānappaccayabhesajjaparikkhāraṁ, no aññesan”ti.</span></p>
<p class="p3">“Venerable Sir, it would be good if the venerables would accept robes, almsfood, dwellings, and medicines from me, and not from others.” </p>
<p class="p3"><span class="t1"> </span></p>
<p class="p3"><span class="t5">“Yesaṁ kho, roja, sekkhena ñāṇena sekkhena dassanena dhammo diṭṭho seyyathāpi tayā, tesampi evaṁ hoti—</span></p>
<p class="p3">“Roja, those who have seen the Truth with a trainee’s knowledge and vision, as you have, think like this. </p>
<p class="p3"><span class="t1"> </span></p>
<p class="p3"><span class="t5">‘aho nūna ayyā amhākaññeva paṭiggaṇheyyuṁ cīvarapiṇḍapātasenāsanagilānappaccayabhesajjaparikkhāraṁ, no aññesan’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Tena hi, roja, tava ceva paṭiggahissanti aññesañcā”ti.</span></p>
<p class="p3">But Roja, let the monks receive both from you and from others.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena kusinārāyaṁ paṇītānaṁ bhattānaṁ bhattapaṭipāṭi aṭṭhitā hoti.</span></p>
<p class="p3">At this time in Kusinārā there was a succession of fine meals. </p>
<p class="p3"><span class="t1"> </span></p>
<p class="p3"><span class="t5">Atha kho rojassa mallassa paṭipāṭiṁ alabhantassa etadahosi—</span></p>
<p class="p3">Not being able to get a turn, Roja thought, </p>
<p class="p3"><span class="t1"> </span></p>
<p class="p3"><span class="t5">“yannūnāhaṁ bhattaggaṁ olokeyyaṁ, yaṁ bhattagge nāssa, taṁ paṭiyādeyyan”ti.</span></p>
<p class="p3">“Why don’t I inspect the dining hall and then prepare whatever is lacking?” </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo bhattaggaṁ olokento dve nāddasa—</span></p>
<p class="p3">When he did, he saw that two things were missing: </p>
<p class="p3"><span class="t1"> </span></p>
<p class="p3"><span class="t5">ḍākañca piṭṭhakhādanīyañca.</span></p>
<p class="p3">potherbs and fresh food made with flour. </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo yenāyasmā ānando tenupasaṅkami; upasaṅkamitvā āyasmantaṁ ānandaṁ etadavoca—</span></p>
<p class="p3">He then went to Venerable Ānanda and told what he had been thinking, </p>
<p class="p3"><span class="t1"> </span></p>
<p class="p3"><span class="t5">“idha me, bhante ānanda, paṭipāṭiṁ alabhantassa etadahosi—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">‘yannūnāhaṁ bhattaggaṁ olokeyyaṁ, yaṁ bhattagge nāssa, taṁ paṭiyādeyyan’ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">So kho ahaṁ, bhante ānanda, bhattaggaṁ olokento dve nāddasaṁ—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ḍākañca piṭṭhakhādanīyañca.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sacāhaṁ, bhante ānanda, paṭiyādeyyaṁ ḍākañca piṭṭhakhādanīyañca, paṭiggaṇheyya me bhagavā”ti?</span></p>
<p class="p3">adding, “Venerable Ānanda, if I was to prepare potherbs and fresh food made with flour, would the Buddha accept it?” </p>
<p class="p3"><span class="t1"> </span></p>
<p class="p3"><span class="t5">“Tena hi, roja, bhagavantaṁ paṭipucchissāmī”ti.</span></p>
<p class="p3">“Well, Roja, let me ask the Buddha.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā ānando bhagavato etamatthaṁ ārocesi.</span></p>
<p class="p3">Venerable Ānanda told the Buddha what had happened </p>
<p class="p3"><span class="t1"> </span></p>
<p class="p3"><span class="t5">“Tena hānanda, paṭiyādetū”ti.</span></p>
<p class="p3">and the Buddha said, “Allow it to be prepared, Ānanda.” </p>
<p class="p3"><span class="t1"> </span></p>
<p class="p3"><span class="t5">“Tena hi, roja, paṭiyādehī”ti.</span></p>
<p class="p3">And Ānanda passed the message on to Roja. </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo tassā rattiyā accayena pahūtaṁ ḍākañca piṭṭhakhādanīyañca paṭiyādāpetvā bhagavato upanāmesi—</span></p>
<p class="p3">The following morning Roja prepared much potherb and fresh food made with flour and brought it to the Buddha, saying, </p>
<p class="p3"><span class="t1"> </span></p>
<p class="p3"><span class="t5">“paṭiggaṇhātu me, bhante, bhagavā ḍākañca piṭṭhakhādanīyañcā”ti.</span></p>
<p class="p3">“Venerable Sir, please accept the potherb and the fresh food made with flour.” </p>
<p class="p3"><span class="t1"> </span></p>
<p class="p3"><span class="t5">“Tena hi, roja, bhikkhūnaṁ dehī”ti.</span></p>
<p class="p3">“Well then, Roja, give it to the monks.” </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo bhikkhūnaṁ deti.</span></p>
<p class="p3">He did, </p>
<p class="p3"><span class="t1"> </span></p>
<p class="p3"><span class="t5">Bhikkhū kukkuccāyantā na paṭiggaṇhanti.</span></p>
<p class="p3">but the monks were afraid of wrongdoing and did not accept. </p>
<p class="p3"><span class="t1"> </span></p>
<p class="p3"><span class="t5">“Paṭiggaṇhatha, bhikkhave, paribhuñjathā”ti.</span></p>
<p class="p3">The Buddha said, “Accept, monks, and eat.” </p>
<p class="p3"><span class="t1"> </span></p>
<p class="p3"><span class="t5">Atha kho rojo mallo buddhappamukhaṁ bhikkhusaṅghaṁ pahūtehi ḍākehi ca piṭṭhakhādanīyehi ca sahatthā santappetvā sampavāretvā bhagavantaṁ dhotahatthaṁ onītapattapāṇiṁ ekamantaṁ nisīdi.</span></p>
<p class="p3">And Roja personally served much potherb and fresh food made with flour to the Sangha of monks headed by the Buddha. When the Buddha had finished his meal, Roja sat down to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṁ nisinnaṁ kho rojaṁ mallaṁ bhagavā dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi.</span></p>
<p class="p3">The Buddha then instructed, inspired, and gladdened him with a teaching, after which he got up from his seat and left. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span></p>
<p class="p3">Soon afterwards the Buddha gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“anujānāmi, bhikkhave, sabbañca ḍākaṁ sabbañca piṭṭhakhādanīyan”ti.</span></p>
<p class="p3">“I allow you all potherbs and all fresh foods made with flour.” </p>
<p class="p3"><span class="t1"> </span></p>
<p class="p3"><span class="t5">25. Vuḍḍhapabbajitavatthu</span></p>
<p class="p3">25. The account of the one who had gone forth when old </p>
<p class="p3"><span class="t1"> </span></p>
<p class="p3"><span class="t5">Atha kho bhagavā kusinārāyaṁ yathābhirantaṁ viharitvā yena ātumā tena cārikaṁ pakkāmi mahatā bhikkhusaṅghena saddhiṁ aḍḍhatelasehi bhikkhusatehi.</span></p>
<p class="p3">When the Buddha had stayed at Kusinārā for as long as he liked, he set out wandering toward Ātumā with a large sangha of twelve-hundred and fifty monks. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññataro vuḍḍhapabbajito ātumāyaṁ paṭivasati nahāpitapubbo.</span></p>
<p class="p3">At that time at Ātumā there was a monk who was previously a barber and who had gone forth when he was old. </p>
<p class="p3"><span class="t1"> </span></p>
<p class="p3"><span class="t5">Tassa dve dārakā honti, mañjukā paṭibhāneyyakā, dakkhā pariyodātasippā sake ācariyake nahāpitakamme.</span></p>
<p class="p3">He had two boys, sweet-voiced and articulate, who were skilled barbers, their own teacher’s trade. </p>
<p class="p3"><span class="t1"> </span></p>
<p class="p3"><span class="t5">Assosi kho so vuḍḍhapabbajito—“bhagavā kira ātumaṁ āgacchati mahatā bhikkhusaṅghena saddhiṁ aḍḍhatelasehi bhikkhusatehī”ti.</span></p>
<p class="p3">The monk who had gone forth when old heard that the Buddha was coming to Ātumā, </p>
<p class="p3"><span class="t1"> </span></p>
<p class="p3"><span class="t5">Atha kho so vuḍḍhapabbajito te dārake etadavoca—</span></p>
<p class="p3">and he said to those two boys, </p>
<p class="p3"><span class="t1"> </span></p>
<p class="p3"><span class="t5">“bhagavā kira, tātā, ātumaṁ āgacchati mahatā bhikkhusaṅghena saddhiṁ aḍḍhatelasehi bhikkhusatehi.</span></p>
<p class="p3">“The Buddha is coming to Ātumā with a large sangha of twelve-hundred and fifty monks. </p>
<p class="p3"><span class="t1"> </span></p>
<p class="p3"><span class="t5">Gacchatha tumhe, tātā, khurabhaṇḍaṁ ādāya nāḷiyāvāpakena anugharakaṁ anugharakaṁ āhiṇḍatha, loṇampi, telampi, taṇḍulampi, khādanīyampi saṁharatha, bhagavato āgatassa yāgupānaṁ karissāmā”ti.</span></p>
<p class="p3">Now go and get the barber equipment, and then go from house to house with a box and collect salt, oil, rice, and fresh food. When the Buddha has arrived, we’ll make a rice-porridge drink.” </p>
<p class="p3"><span class="t1"> </span></p>
<p class="p3"><span class="t5">“Evaṁ, tātā”ti kho te dārakā tassa vuḍḍhapabbajitassa paṭissuṇitvā khurabhaṇḍaṁ ādāya nāḷiyāvāpakena anugharakaṁ anugharakaṁ āhiṇḍanti, loṇampi, telampi, taṇḍulampi, khādanīyampi saṁharantā.</span></p>
<p class="p3">Saying, “Yes,” they did just that. </p>
<p class="p3"><span class="t1"> </span></p>
<p class="p3"><span class="t5">Manussā te dārake mañjuke paṭibhāneyyake passitvā yepi na kārāpetukāmā tepi kārāpenti, kārāpetvāpi bahuṁ denti.</span></p>
<p class="p3">When people saw those sweet-voiced and articulate boys, they used their services even if they did not really want to. And they gave much in return. </p>
<p class="p3"><span class="t1"> </span></p>
<p class="p3"><span class="t5">Atha kho te dārakā bahuṁ loṇampi, telampi, taṇḍulampi, khādanīyampi saṁhariṁsu.</span></p>
<p class="p3">Soon the boys had collected a large amount of salt, oil, rice, and fresh food. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā anupubbena cārikaṁ caramāno yena ātumā tadavasari.</span></p>
<p class="p3">When the Buddha eventually arrived at Ātumā, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā ātumāyaṁ viharati bhusāgāre.</span></p>
<p class="p3">he stayed in a dwelling made of husk. </p>
<p class="p3"><span class="t1"> </span></p>
<p class="p3"><span class="t5">Atha kho so vuḍḍhapabbajito tassā rattiyā accayena pahūtaṁ yāguṁ paṭiyādāpetvā bhagavato upanāmesi—</span></p>
<p class="p3">The following morning that monk who had gone forth when he was old had much rice porridge prepared and he brought it to the Buddha, </p>
<p class="p3"><span class="t1"> </span></p>
<p class="p3"><span class="t5">“paṭiggaṇhātu me, bhante, bhagavā yāgun”ti.</span></p>
<p class="p3">saying, “Venerable Sir, please accept the rice porridge.” </p>
<p class="p3"><span class="t1"> </span></p>
<p class="p3"><span class="t5">Jānantāpi tathāgatā pucchanti …pe…</span></p>
<p class="p3">When Buddhas know what is going on, sometimes they ask and sometimes not. They know the right time to ask and when not to ask. Buddhas ask when it is beneficial, otherwise not, for Buddhas are incapable of doing what is unbeneficial. Buddhas question the monks for two reasons: </p>
<p class="p3"><span class="t1"> </span></p>
<p class="p3"><span class="t5">sāvakānaṁ vā sikkhāpadaṁ paññapessāmāti.</span></p>
<p class="p3">to give a teaching or to lay down a training rule. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā taṁ vuḍḍhapabbajitaṁ etadavoca—</span></p>
<p class="p3">The Buddha then said to him, </p>
<p class="p3"><span class="t1"> </span></p>
<p class="p3"><span class="t5">“kutāyaṁ, bhikkhu, yāgū”ti?</span></p>
<p class="p3">“Where does this rice porridge come from?” </p>
<p class="p3"><span class="t1"> </span></p>
<p class="p3"><span class="t5">Atha kho so vuḍḍhapabbajito bhagavato etamatthaṁ ārocesi.</span></p>
<p class="p3">He told him, </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā—</span></p>
<p class="p3">and the Buddha rebuked him, </p>
<p class="p3"><span class="t1"> </span></p>
<p class="p3"><span class="t5">“ananucchavikaṁ, moghapurisa, ananulomikaṁ appatirūpaṁ assāmaṇakaṁ akappiyaṁ akaraṇīyaṁ.</span></p>
<p class="p3">“It’s not suitable, foolish man, it’s not proper, it’s not worthy of a monastic, it’s not allowable, it’s not to be done. </p>
<p class="p3"><span class="t1"> </span></p>
<p class="p3"><span class="t5">Kathañhi nāma tvaṁ, moghapurisa, pabbajito akappiye samādapessasi.</span></p>
<p class="p3">How can you who have gone forth encourage others in what is unallowable for you? </p>
<p class="p3"><span class="t1"> </span></p>
<p class="p3"><span class="t5">Netaṁ, moghapurisa, appasannānaṁ vā pasādāya …pe…</span></p>
<p class="p3">This will affect people’s confidence …” </p>
<p class="p3"><span class="t1"> </span></p>
<p class="p3"><span class="t5">vigarahitvā dhammiṁ kathaṁ katvā bhikkhū āmantesi—</span></p>
<p class="p3">and after rebuking him he gave a teaching and addressed the monks: </p>
<p class="p3"><span class="t1"> </span></p>
<p class="p3"><span class="t5">“na, bhikkhave, pabbajitena akappiye samādapetabbaṁ, yo samādapeyya, āpatti dukkaṭassa.</span></p>
<p class="p3">“You should not encourage others to do what is unallowable for you. If you do, you commit an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Na ca, bhikkhave, nahāpitapubbena khurabhaṇḍaṁ pariharitabbaṁ.</span></p>
<p class="p3">And if you were previously a barber, you should not carry the barber equipment around. </p>
<p class="p3"><span class="t1"> </span></p>
<p class="p3"><span class="t5">Yo parihareyya, āpatti dukkaṭassā”ti.</span></p>
<p class="p3">If you do, you commit an offense of wrong conduct.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā ātumāyaṁ yathābhirantaṁ viharitvā yena sāvatthi tena cārikaṁ pakkāmi.</span></p>
<p class="p3">When the Buddha had stayed at Ātumā for as long as he liked, he set out wandering toward Sāvatthī. </p>
<p class="p3"><span class="t1"> </span></p>
<p class="p3"><span class="t5">Anupubbena cārikaṁ caramāno yena sāvatthi tadavasari.</span></p>
<p class="p3">When he eventually arrived, </p>
<p class="p3"><span class="t1"> </span></p>
<p class="p3"><span class="t5">Tatra sudaṁ bhagavā sāvatthiyaṁ viharati jetavane anāthapiṇḍikassa ārāme.</span></p>
<p class="p3">he stayed in the Jeta Grove, Anāthapiṇḍika’s Monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena sāvatthiyaṁ bahuṁ phalakhādanīyaṁ uppannaṁ hoti.</span></p>
<p class="p3">At that time in Sāvatthī much fruit had been given. </p>
<p class="p3"><span class="t1"> </span></p>
<p class="p3"><span class="t5">Atha kho bhikkhūnaṁ etadahosi—</span></p>
<p class="p3">The monks thought, </p>
<p class="p3"><span class="t1"> </span></p>
<p class="p3"><span class="t5">“kiṁ nu kho bhagavatā phalakhādanīyaṁ anuññātaṁ, kiṁ ananuññātan”ti?</span></p>
<p class="p3">“Which fruits has the Buddha allowed and which has he not allowed?” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Anujānāmi, bhikkhave, sabbaṁ phalakhādanīyan”ti.</span></p>
<p class="p3">“I allow all fruits.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena saṅghikāni bījāni puggalikāya bhūmiyā ropiyanti, puggalikāni bījāni saṅghikāya bhūmiyā ropiyanti.</span></p>
<p class="p3">On one occasion seeds belonging to the Sangha had been planted on land belonging to an individual, and seeds belonging to an individual on land belonging to the Sangha. </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Saṅghikāni, bhikkhave, bījāni puggalikāya bhūmiyā ropitāni bhāgaṁ datvā paribhuñjitabbāni.</span></p>
<p class="p3">“If seeds belonging to the Sangha have been planted on land belonging to an individual, that person should be given a share, and the produce may then be eaten. </p>
<p class="p3"><span class="t1"> </span></p>
<p class="p3"><span class="t5">Puggalikāni bījāni saṅghikāya bhūmiyā ropitāni bhāgaṁ datvā paribhuñjitabbānī”ti.</span></p>
<p class="p3">If seeds belonging to an individual have been planted on land belonging to the Sangha, the Sangha should be given a share, and the produce may then be eaten.” </p>
<p class="p3"><span class="t1"> </span></p>
<p class="p3"><span class="t5">26. Catumahāpadesakathā</span></p>
<p class="p3">26. Discussion of the four great standards </p>
<p class="p3"><span class="t1"> </span></p>
<p class="p3"><span class="t5">Tena kho pana samayena bhikkhūnaṁ kismiñci kismiñci ṭhāne kukkuccaṁ uppajjati—</span></p>
<p class="p3">At that time the monks were anxious about all sorts of matters, thinking, </p>
<p class="p3"><span class="t1"> </span></p>
<p class="p3"><span class="t5">“kiṁ nu kho bhagavatā anuññātaṁ, kiṁ ananuññātan”ti?</span></p>
<p class="p3">“What has the Buddha allowed and what has he not allowed?” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Yaṁ, bhikkhave, mayā ‘idaṁ na kappatī’ti appaṭikkhittaṁ tañce akappiyaṁ anulometi, kappiyaṁ paṭibāhati, taṁ vo na kappati.</span></p>
<p class="p3">“If I haven’t specifically prohibited something, then it’s unallowable to you if it is similar to what is unallowable and excluded from what is allowable. </p>
<p class="p3"><span class="t1"> </span></p>
<p class="p3"><span class="t5">Yaṁ, bhikkhave, mayā ‘idaṁ na kappatī’ti appaṭikkhittaṁ tañce kappiyaṁ anulometi, akappiyaṁ paṭibāhati, taṁ vo kappati.</span></p>
<p class="p3">If I haven’t specifically prohibited something, then it’s allowable to you if it is similar to what is allowable and excluded from what is unallowable. </p>
<p class="p3"><span class="t1"> </span></p>
<p class="p3"><span class="t5">Yaṁ, bhikkhave, mayā ‘idaṁ kappatī’ti ananuññātaṁ tañce akappiyaṁ anulometi, kappiyaṁ paṭibāhati, taṁ vo na kappati.</span></p>
<p class="p3">If I haven’t specifically allowed something, then it’s unallowable to you if it is similar to what is unallowable and excluded from what is allowable. </p>
<p class="p3"><span class="t1"> </span></p>
<p class="p3"><span class="t5">Yaṁ, bhikkhave, mayā ‘idaṁ kappatī’ti ananuññātaṁ, tañce kappiyaṁ anulometi, akappiyaṁ paṭibāhati, taṁ vo kappatī”ti.</span></p>
<p class="p3">If I haven’t specifically allowed something, then it’s allowable to you if it is similar to what is allowable and excluded from what is unallowable, .” </p>
<p class="p3"><span class="t1"> </span></p>
<p class="p3"><span class="t5">Atha kho bhikkhūnaṁ etadahosi—</span></p>
<p class="p3">Then the monks thought, </p>
<p class="p3"><span class="t1"> </span></p>
<p class="p3"><span class="t5">“kappati nu kho yāvakālikena yāmakālikaṁ, na nu kho kappati?</span></p>
<p class="p3">“Are post-midday tonics mixed with ordinary food allowable or not allowable? </p>
<p class="p3"><span class="t1"> </span></p>
<p class="p3"><span class="t5">Kappati nu kho yāvakālikena sattāhakālikaṁ, na nu kho kappati?</span></p>
<p class="p3">Are seven-day tonics mixed with ordinary food allowable or not allowable? </p>
<p class="p3"><span class="t1"> </span></p>
<p class="p3"><span class="t5">Kappati nu kho yāvakālikena yāvajīvikaṁ, na nu kho kappati?</span></p>
<p class="p3">Are lifetime tonics mixed with ordinary food allowable or not allowable? </p>
<p class="p3"><span class="t1"> </span></p>
<p class="p3"><span class="t5">Kappati nu kho yāmakālikena sattāhakālikaṁ, na nu kho kappati?</span></p>
<p class="p3">Are seven-day tonics mixed with post-midday tonics allowable or not allowable? </p>
<p class="p3"><span class="t1"> </span></p>
<p class="p3"><span class="t5">Kappati nu kho yāmakālikena yāvajīvikaṁ, na nu kho kappati?</span></p>
<p class="p3">Are lifetime tonics mixed with post-midday tonics allowable or not allowable? </p>
<p class="p3"><span class="t1"> </span></p>
<p class="p3"><span class="t5">Kappati nu kho sattāhakālikena yāvajīvikaṁ, na nu kho kappatī”ti?</span></p>
<p class="p3">Are lifetime tonics mixed with seven-day tonics allowable or not allowable?” </p>
<p class="p3"><span class="t1"> </span></p>
<p class="p3"><span class="t5">Bhagavato etamatthaṁ ārocesuṁ.</span></p>
<p class="p3">They told the Buddha. </p>
<p class="p3"><span class="t1"> </span></p>
<p class="p3"><span class="t5">“Yāvakālikena, bhikkhave, yāmakālikaṁ, tadahu paṭiggahitaṁ kāle kappati, vikāle na kappati.</span></p>
<p class="p3">“When mixed with ordinary food, post-midday tonics are allowable before midday on the day they are received, but not after midday. </p>
<p class="p3"><span class="t1"> </span></p>
<p class="p3"><span class="t5">Yāvakālikena, bhikkhave, sattāhakālikaṁ, tadahu paṭiggahitaṁ kāle kappati, vikāle na kappati.</span></p>
<p class="p3">When mixed with ordinary food, seven-day tonics are allowable before midday on the day they are received, but not after midday. </p>
<p class="p3"><span class="t1"> </span></p>
<p class="p3"><span class="t5">Yāvakālikena, bhikkhave, yāvajīvikaṁ, tadahu paṭiggahitaṁ kāle kappati, vikāle na kappati.</span></p>
<p class="p3">When mixed with ordinary food, lifetime tonics are allowable before midday on the day they are received, but not after midday. </p>
<p class="p3"><span class="t1"> </span></p>
<p class="p3"><span class="t5">Yāmakālikena, bhikkhave, sattāhakālikaṁ, tadahu paṭiggahitaṁ yāme kappati, yāmātikkante na kappati.</span></p>
<p class="p3">When mixed with post-midday tonics, seven-day tonics are allowable after midday on the day they are received, but not after dawn. </p>
<p class="p3"><span class="t1"> </span></p>
<p class="p3"><span class="t5">Yāmakālikena, bhikkhave, yāvajīvikaṁ, tadahu paṭiggahitaṁ yāme kappati, yāmātikkante na kappati.</span></p>
<p class="p3">When mixed with post-midday tonics, lifetime tonics are allowable after midday on the day they are received, but not after dawn. </p>
<p class="p3"><span class="t1"> </span></p>
<p class="p3"><span class="t5">Sattāhakālikena, bhikkhave, yāvajīvikaṁ paṭiggahitaṁ, sattāhaṁ kappati, sattāhātikkante na kappatī”ti.</span></p>
<p class="p3">When mixed with seven-day tonics, lifetime tonics are allowable for seven days, but not beyond that.” </p>
<p class="p3"><span class="t1"> </span></p>
<p class="p3"><span class="t5">Bhesajjakkhandhako chaṭṭho.</span></p>
<p class="p3">The sixth chapter on medicines is finished. </p>
<p class="p3"><span class="t1"> </span></p>
<p class="p3"><span class="t5">Tassuddānaṁ</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sāradike vikālepi,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">vasaṁ mūle piṭṭhehi ca;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Kasāvehi paṇṇaṁ phalaṁ,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">jatu loṇaṁ chakaṇañca.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Cuṇṇaṁ cālini maṁsañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">añjanaṁ upapisanī;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Añjanī uccāpārutā,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">salākā salākaṭhāniṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Thavikaṁsabaddhakaṁ suttaṁ,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Muddhanitelanatthu ca;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Natthukaraṇī dhūmañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Nettañcāpidhanatthavi.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Telapākesu majjañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">atikkhittaṁ abbhañjanaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Tumbaṁ sedaṁ sambhārañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">mahā bhaṅgodakaṁ tathā.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Dakakoṭṭhaṁ lohitañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">visāṇaṁ pādabbhañjanaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Pajjaṁ satthaṁ kasāvañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">tilakakkaṁ kabaḷikaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Coḷaṁ sāsapakuṭṭañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">dhūma sakkharikāya ca;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Vaṇatelaṁ vikāsikaṁ,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">vikaṭañca paṭiggahaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Gūthaṁ karonto loḷiñca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">khāraṁ muttaharītakaṁ;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Gandhā virecanañceva,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">acchākaṭaṁ kaṭākaṭaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Paṭicchādani pabbhārā,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ārāma sattāhena ca;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Guḷaṁ muggaṁ sovīrañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">sāmaṁpākā punāpace.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Punānuññāsi dubbhikkhe,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">phalañca tilakhādanī;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Purebhattaṁ kāyaḍāho,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">nibbattañca bhagandalaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Vatthikammañca suppiñca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">manussamaṁsameva ca;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Hatthiassā sunakho ca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ahi sīhañca dīpikaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Acchataracchamaṁsañca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">paṭipāṭi ca yāgu ca;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Taruṇaṁ aññatra guḷaṁ,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">sunidhāvasathāgāraṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Gaṅgā koṭisaccakathā,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ambapālī ca licchavī;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Uddissa kataṁ subhikkhaṁ,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">punadeva paṭikkhipi.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Megho yaso meṇḍako ca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Gorasaṁ pātheyyakena ca;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Keṇi ambo jambu coca,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Mocamadhumuddikasālukaṁ.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Phārusakā ḍākapiṭṭhaṁ,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">ātumāyaṁ nahāpito;</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Sāvatthiyaṁ phalaṁ bījaṁ,</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">kismiṁ ṭhāne ca kāliketi.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Imamhi khandhake vatthū ekasataṁ chavatthu.</span></p>
<p class="p3">In this chapter there are one hundred and six topics. </p>
<p class="p3"><span class="t1"> </span></p>
<p class="p3"><span class="t5">Bhesajjakkhandhako niṭṭhito.</span></p>
<p class="p3">The chapter on medicines is finished.</p>
<p class="p3"><span class="t1"> </span></p>

</body>
</html>
