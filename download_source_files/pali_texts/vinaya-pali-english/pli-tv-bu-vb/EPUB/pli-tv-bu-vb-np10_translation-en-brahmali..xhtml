<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Nissaggiyakaṇḍa - The chapter on relinquishment </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">pli-tv-bu-vb-np10_root-pli-ms.j. Nissaggiyakaṇḍa - The chapter on relinquishment </span></h3>
<p class="p3"><span class="t4"/></p>
<p class="p3"><span class="t1"> </span></p>
<p class="p3"><span class="t5">Cīvaravagga</span></p>
<p class="p3">The sub-chapter on robes </p>
<p class="p3"><span class="t1"> </span></p>
<p class="p3"><span class="t5">10. Rājasikkhāpada</span></p>
<p class="p3">10. The training rule on kings </p>
<p class="p3"><span class="t1"> </span></p>
<p class="p3"><span class="t5">Tena samayena buddho bhagavā sāvatthiyaṁ viharati jetavane anāthapiṇḍikassa ārāme.</span></p>
<p class="p3">At one time the Buddha was staying at Sāvatthī in the Jeta Grove, Anāthapiṇḍika’s Monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmato upanandassa sakyaputtassa upaṭṭhāko mahāmatto āyasmato upanandassa sakyaputtassa dūtena cīvaracetāpannaṁ pāhesi—</span></p>
<p class="p3">At that time a certain government official was a supporter of Venerable Upananda the Sakyan. On one occasion that official sent a robe fund by messenger, saying, </p>
<p class="p3"><span class="t1"> </span></p>
<p class="p3"><span class="t5">“iminā cīvaracetāpannena cīvaraṁ cetāpetvā ayyaṁ upanandaṁ cīvarena acchādehī”ti.</span></p>
<p class="p3">“Buy a robe with this fund and give it to Venerable Upananda.” </p>
<p class="p3"><span class="t1"> </span></p>
<p class="p3"><span class="t5">Atha kho so dūto yenāyasmā upanando sakyaputto tenupasaṅkami; upasaṅkamitvā āyasmantaṁ upanandaṁ sakyaputtaṁ etadavoca—</span></p>
<p class="p3">The messenger went to Upananda and said, </p>
<p class="p3"><span class="t1"> </span></p>
<p class="p3"><span class="t5">“idaṁ kho, bhante, āyasmantaṁ uddissa cīvaracetāpannaṁ ābhataṁ.</span></p>
<p class="p3">“Venerable, I’ve brought a robe fund for you. </p>
<p class="p3"><span class="t1"> </span></p>
<p class="p3"><span class="t5">Paṭiggaṇhātu āyasmā cīvaracetāpannan”ti.</span></p>
<p class="p3">Please receive it.” </p>
<p class="p3"><span class="t1"> </span></p>
<p class="p3"><span class="t5">Evaṁ vutte āyasmā upanando sakyaputto taṁ dūtaṁ etadavoca—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“na kho mayaṁ, āvuso, cīvaracetāpannaṁ paṭiggaṇhāma, cīvarañca kho mayaṁ paṭiggaṇhāma kālena kappiyan”ti.</span></p>
<p class="p3">“We don’t receive robe funds, but we do receive allowable robes at the right time.” </p>
<p class="p3"><span class="t1"> </span></p>
<p class="p3"><span class="t5">Evaṁ vutte, so dūto āyasmantaṁ upanandaṁ sakyaputtaṁ etadavoca—</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“atthi panāyasmato koci veyyāvaccakaro”ti?</span></p>
<p class="p3">“Is there anyone who provides services for you?” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññataro upāsako ārāmaṁ agamāsi kenacideva karaṇīyena.</span></p>
<p class="p3">Just then a lay follower had come to the monastery on some business. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā upanando sakyaputto taṁ dūtaṁ etadavoca—</span></p>
<p class="p3">Upananda told the messenger, </p>
<p class="p3"><span class="t1"> </span></p>
<p class="p3"><span class="t5">“eso kho, āvuso, upāsako bhikkhūnaṁ veyyāvaccakaro”ti.</span></p>
<p class="p3">“This lay follower provides services for the monks.” </p>
<p class="p3"><span class="t1"> </span></p>
<p class="p3"><span class="t5">Atha kho so dūto taṁ upāsakaṁ saññāpetvā yenāyasmā upanando sakyaputto tenupasaṅkami; upasaṅkamitvā āyasmantaṁ upanandaṁ sakyaputtaṁ etadavoca—</span></p>
<p class="p3">The messenger instructed that lay follower and then returned to Upananda, saying, </p>
<p class="p3"><span class="t1"> </span></p>
<p class="p3"><span class="t5">“yaṁ kho, bhante, āyasmā veyyāvaccakaraṁ niddisi saññatto so mayā.</span></p>
<p class="p3">“I’ve instructed the lay follower you pointed out to me. </p>
<p class="p3"><span class="t1"> </span></p>
<p class="p3"><span class="t5">Upasaṅkamatu āyasmā kālena, cīvarena taṁ acchādessatī”ti.</span></p>
<p class="p3">Please go to him at the right time and he’ll give you a robe.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena so mahāmatto āyasmato upanandassa sakyaputtassa santike dūtaṁ pāhesi—</span></p>
<p class="p3">Later on that government official sent a message to Upananda, saying, </p>
<p class="p3"><span class="t1"> </span></p>
<p class="p3"><span class="t5">“paribhuñjatu ayyo taṁ cīvaraṁ, icchāma mayaṁ ayyena taṁ cīvaraṁ paribhuttan”ti.</span></p>
<p class="p3">“Please use the robe. I would like you to use the robe.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā upanando sakyaputto taṁ upāsakaṁ na kiñci avacāsi.</span></p>
<p class="p3">But Upananda did not reply. </p>
<p class="p3"><span class="t1"> </span></p>
<p class="p3"><span class="t5">Dutiyampi kho so mahāmatto āyasmato upanandassa sakyaputtassa santike dūtaṁ pāhesi—</span></p>
<p class="p3">The government official sent the same message a second time, </p>
<p class="p3"><span class="t1"> </span></p>
<p class="p3"><span class="t5">“paribhuñjatu ayyo taṁ cīvaraṁ, icchāma mayaṁ ayyena taṁ cīvaraṁ paribhuttan”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Dutiyampi kho āyasmā upanando sakyaputto taṁ upāsakaṁ na kiñci avacāsi.</span></p>
<p class="p3">but again Upananda did not reply. </p>
<p class="p3"><span class="t1"> </span></p>
<p class="p3"><span class="t5">Tatiyampi kho so mahāmatto āyasmato upanandassa sakyaputtassa santike dūtaṁ pāhesi—</span></p>
<p class="p3">The government official then sent the message a third time. </p>
<p class="p3"><span class="t1"> </span></p>
<p class="p3"><span class="t5">“paribhuñjatu ayyo taṁ cīvaraṁ, icchāma mayaṁ ayyena taṁ cīvaraṁ paribhuttan”ti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Tena kho pana samayena negamassa samayo hoti.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Negamena ca katikā katā hoti— “yo pacchā āgacchati paññāsaṁ baddho”ti.</span></p>
<p class="p3">At that time the householder association had made an agreement that whoever came late to a meeting would be fined fifty coins. And now they were having a meeting. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā upanando sakyaputto yena so upāsako tenupasaṅkami; upasaṅkamitvā taṁ upāsakaṁ etadavoca—</span></p>
<p class="p3">Just then Upananda went to that lay follower and said, </p>
<p class="p3"><span class="t1"> </span></p>
<p class="p3"><span class="t5">“attho me, āvuso, cīvarenā”ti.</span></p>
<p class="p3">“I need a robe.” </p>
<p class="p3"><span class="t1"> </span></p>
<p class="p3"><span class="t5">“Ajjaṇho, bhante, āgamehi, ajja negamassa samayo.</span></p>
<p class="p3">“Please wait one day, Venerable, for today there’s a meeting of the householder association. </p>
<p class="p3"><span class="t1"> </span></p>
<p class="p3"><span class="t5">Negamena ca katikā katā hoti—‘yo pacchā āgacchati paññāsaṁ baddho’”ti.</span></p>
<p class="p3">They’ve made an agreement that whoever comes late gets fined fifty coins.” </p>
<p class="p3"><span class="t1"> </span></p>
<p class="p3"><span class="t5">“Ajjeva me, āvuso, cīvaraṁ dehī”ti ovaṭṭikāya parāmasi.</span></p>
<p class="p3">Saying, “Give me the robe today,” he grabbed him by the belt. </p>
<p class="p3"><span class="t1"> </span></p>
<p class="p3"><span class="t5">Atha kho so upāsako āyasmatā upanandena sakyaputtena nippīḷiyamāno āyasmato upanandassa sakyaputtassa cīvaraṁ cetāpetvā pacchā agamāsi.</span></p>
<p class="p3">Being pressured by Upananda, the lay follower bought him a robe, and as a consequence he was late for the meeting. </p>
<p class="p3"><span class="t1"> </span></p>
<p class="p3"><span class="t5">Manussā taṁ upāsakaṁ etadavocuṁ—</span></p>
<p class="p3">People asked him, </p>
<p class="p3"><span class="t1"> </span></p>
<p class="p3"><span class="t5">“kissa tvaṁ, ayyo, pacchā āgato, paññāsaṁ jīnosī”ti.</span></p>
<p class="p3">“Sir, why are you late? You’ve just lost fifty coins.” </p>
<p class="p3"><span class="t1"> </span></p>
<p class="p3"><span class="t5">Atha kho so upāsako tesaṁ manussānaṁ etamatthaṁ ārocesi.</span></p>
<p class="p3">When that lay follower told them what had happened, </p>
<p class="p3"><span class="t1"> </span></p>
<p class="p3"><span class="t5">Manussā ujjhāyanti khiyyanti vipācenti—</span></p>
<p class="p3">they complained and criticized Upananda, </p>
<p class="p3"><span class="t1"> </span></p>
<p class="p3"><span class="t5">“mahicchā ime samaṇā sakyaputtiyā asantuṭṭhā.</span></p>
<p class="p3">“These Sakyan monastics have great desires. They’re not content. </p>
<p class="p3"><span class="t1"> </span></p>
<p class="p3"><span class="t5">Nayimesaṁ sukaraṁ veyyāvaccampi kātuṁ.</span></p>
<p class="p3">It’s no easy matter to provide them with a service. </p>
<p class="p3"><span class="t1"> </span></p>
<p class="p3"><span class="t5">Kathañhi nāma āyasmā upanando upāsakena—</span></p>
<p class="p3">How could Venerable Upananda not agree when asked by a lay follower </p>
<p class="p3"><span class="t1"> </span></p>
<p class="p3"><span class="t5">‘ajjaṇho, bhante, āgamehī’ti vuccamāno nāgamessatī”ti.</span></p>
<p class="p3">to wait for a day?” </p>
<p class="p3"><span class="t1"> </span></p>
<p class="p3"><span class="t5">Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ.</span></p>
<p class="p3">The monks heard the complaints of those people, </p>
<p class="p3"><span class="t1"> </span></p>
<p class="p3"><span class="t5">Ye te bhikkhū appicchā …pe… te ujjhāyanti khiyyanti vipācenti—</span></p>
<p class="p3">and the monks of few desires complained and criticized him, </p>
<p class="p3"><span class="t1"> </span></p>
<p class="p3"><span class="t5">“kathañhi nāma āyasmā upanando sakyaputto upāsakena—</span></p>
<p class="p3">“How could Venerable Upananda not agree when asked by a lay follower </p>
<p class="p3"><span class="t1"> </span></p>
<p class="p3"><span class="t5">‘ajjaṇho, bhante, āgamehī’ti vuccamāno nāgamessatī”ti.</span></p>
<p class="p3">to wait for a day?” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū āyasmantaṁ upanandaṁ sakyaputtaṁ anekapariyāyena vigarahitvā bhagavato etamatthaṁ ārocesuṁ …pe…</span></p>
<p class="p3">After rebuking him in many ways, they told the Buddha. Soon afterwards he had the Sangha gathered and questioned Upananda: </p>
<p class="p3"><span class="t1"> </span></p>
<p class="p3"><span class="t5">“saccaṁ kira tvaṁ, upananda, upāsakena—</span></p>
<p class="p3">“Is it true, Upananda, that you did this?” </p>
<p class="p3"><span class="t1"> </span></p>
<p class="p3"><span class="t5">‘ajjaṇho, bhante, āgamehī’ti vuccamāno nāgamesī”ti?</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">“Saccaṁ, bhagavā”ti.</span></p>
<p class="p3">“It’s true, Sir.” </p>
<p class="p3"><span class="t1"> </span></p>
<p class="p3"><span class="t5">Vigarahi buddho bhagavā …pe…</span></p>
<p class="p3">The Buddha rebuked him … </p>
<p class="p3"><span class="t1"> </span></p>
<p class="p3"><span class="t5">kathañhi nāma tvaṁ, moghapurisa, upāsakena—</span></p>
<p class="p3">“Foolish man, how could you do this? </p>
<p class="p3"><span class="t1"> </span></p>
<p class="p3"><span class="t5">‘ajjaṇho, bhante, āgamehī’ti vuccamāno nāgamessasi.</span></p>
<p class="p3"/>
<p class="p3"><span class="t1"> </span></p>
<p class="p3"><span class="t5">Netaṁ, moghapurisa, appasannānaṁ vā pasādāya …pe…</span></p>
<p class="p3">This will affect people’s confidence …” … </p>
<p class="p3"><span class="t1"> </span></p>
<p class="p3"><span class="t5">evañca pana, bhikkhave, imaṁ sikkhāpadaṁ uddiseyyātha—</span></p>
<p class="p3">“And, monks, this training rule should be recited like this: </p>
<p class="p3"><span class="t1"> </span></p>
<p class="p3"><span class="t5">“Bhikkhuṁ paneva uddissa rājā vā rājabhoggo vā brāhmaṇo vā gahapatiko vā dūtena cīvaracetāpannaṁ pahiṇeyya—</span></p>
<p class="p3">‘If a king, a king’s employee, a brahmin, or a householder sends a robe fund for a monk by messenger, saying, </p>
<p class="p3"><span class="t1"> </span></p>
<p class="p3"><span class="t5">‘iminā cīvaracetāpannena cīvaraṁ cetāpetvā itthannāmaṁ bhikkhuṁ cīvarena acchādehī’ti.</span></p>
<p class="p3">“Buy a robe with this robe fund and give it to monk so-and-so,” </p>
<p class="p3"><span class="t1"> </span></p>
<p class="p3"><span class="t5">So ce dūto taṁ bhikkhuṁ upasaṅkamitvā evaṁ vadeyya—</span></p>
<p class="p3">and the messenger goes to that monk and says, </p>
<p class="p3"><span class="t1"> </span></p>
<p class="p3"><span class="t5">‘idaṁ kho, bhante, āyasmantaṁ uddissa cīvaracetāpannaṁ ābhataṁ, paṭiggaṇhātu āyasmā cīvaracetāpannan’ti,</span></p>
<p class="p3">“Venerable, I have brought a robe fund for you. Please receive it,” </p>
<p class="p3"><span class="t1"> </span></p>
<p class="p3"><span class="t5">tena bhikkhunā so dūto evamassa vacanīyo—</span></p>
<p class="p3">then that monk should reply, </p>
<p class="p3"><span class="t1"> </span></p>
<p class="p3"><span class="t5">‘na kho mayaṁ, āvuso, cīvaracetāpannaṁ paṭiggaṇhāma. Cīvarañca kho mayaṁ paṭiggaṇhāma, kālena kappiyan’ti.</span></p>
<p class="p3">‘We don’t receive robe funds, but we do receive allowable robes at the right time.’ </p>
<p class="p3"><span class="t1"> </span></p>
<p class="p3"><span class="t5">So ce dūto taṁ bhikkhuṁ evaṁ vadeyya—</span></p>
<p class="p3">If that messenger says, </p>
<p class="p3"><span class="t1"> </span></p>
<p class="p3"><span class="t5">‘atthi panāyasmato koci veyyāvaccakaro’ti,</span></p>
<p class="p3">“Is there anyone who provides services for you?” </p>
<p class="p3"><span class="t1"> </span></p>
<p class="p3"><span class="t5">cīvaratthikena, bhikkhave, bhikkhunā veyyāvaccakaro niddisitabbo ārāmiko vā upāsako vā—</span></p>
<p class="p3">the monk, if he needs a robe, should point out a monastery worker or a lay follower and say, </p>
<p class="p3"><span class="t1"> </span></p>
<p class="p3"><span class="t5">‘eso kho, āvuso, bhikkhūnaṁ veyyāvaccakaro’ti.</span></p>
<p class="p3">“They provide services for the monks.” </p>
<p class="p3"><span class="t1"> </span></p>
<p class="p3"><span class="t5">So ce dūto taṁ veyyāvaccakaraṁ saññāpetvā taṁ bhikkhuṁ upasaṅkamitvā evaṁ vadeyya—</span></p>
<p class="p3">If the messenger instructs that service-provider and then returns to the monk and says, </p>
<p class="p3"><span class="t1"> </span></p>
<p class="p3"><span class="t5">‘yaṁ kho, bhante, āyasmā veyyāvaccakaraṁ niddisi saññatto so mayā, upasaṅkamatu āyasmā kālena, cīvarena taṁ acchādessatī’ti,</span></p>
<p class="p3">“Venerable, I have instructed the service-provider you pointed out. Please go to them at the right time and they will give you a robe,”</p>
<p class="p3"><span class="t1"> </span></p>
<p class="p3"><span class="t5">cīvaratthikena, bhikkhave, bhikkhunā veyyāvaccakaro upasaṅkamitvā dvattikkhattuṁ codetabbo sāretabbo—</span></p>
<p class="p3">then, if that monk needs a robe, he should go to that service-provider and prompt them and remind them two or three times, saying, </p>
<p class="p3"><span class="t1"> </span></p>
<p class="p3"><span class="t5">‘attho me, āvuso, cīvarenā’ti.</span></p>
<p class="p3">“I need a robe.” </p>
<p class="p3"><span class="t1"> </span></p>
<p class="p3"><span class="t5">Dvattikkhattuṁ codayamāno sārayamāno taṁ cīvaraṁ abhinipphādeyya, iccetaṁ kusalaṁ;</span></p>
<p class="p3">If he then gets a robe, all is well. </p>
<p class="p3"><span class="t1"> </span></p>
<p class="p3"><span class="t5">no ce abhinipphādeyya, catukkhattuṁ pañcakkhattuṁ chakkhattuparamaṁ tuṇhībhūtena uddissa ṭhātabbaṁ.</span></p>
<p class="p3">If he does not get it, he should stand in silence for it at most six times. </p>
<p class="p3"><span class="t1"> </span></p>
<p class="p3"><span class="t5">Catukkhattuṁ pañcakkhattuṁ chakkhattuparamaṁ tuṇhībhūto uddissa tiṭṭhamāno taṁ cīvaraṁ abhinipphādeyya, iccetaṁ kusalaṁ;</span></p>
<p class="p3">If he then gets a robe, all is well. </p>
<p class="p3"><span class="t1"> </span></p>
<p class="p3"><span class="t5">tato ce uttari vāyamamāno taṁ cīvaraṁ abhinipphādeyya, nissaggiyaṁ pācittiyaṁ.</span></p>
<p class="p3">If he makes any further effort and then gets a robe, he commits an offense entailing relinquishment and confession. </p>
<p class="p3"><span class="t1"> </span></p>
<p class="p3"><span class="t5">No ce abhinipphādeyya, yatassa cīvaracetāpannaṁ ābhataṁ, tattha sāmaṁ vā gantabbaṁ dūto vā pāhetabbo—</span></p>
<p class="p3">If he does not get a robe, he should go to the owners of that robe fund, or send a message, saying, </p>
<p class="p3"><span class="t1"> </span></p>
<p class="p3"><span class="t5">‘yaṁ kho tumhe āyasmanto bhikkhuṁ uddissa cīvaracetāpannaṁ pahiṇittha, na taṁ tassa bhikkhuno kiñci atthaṁ anubhoti,</span></p>
<p class="p3">“That monk hasn’t received any benefit from the robe fund you sent for him. </p>
<p class="p3"><span class="t1"> </span></p>
<p class="p3"><span class="t5">yuñjantāyasmanto sakaṁ, mā vo sakaṁ vinassā’ti,</span></p>
<p class="p3">Please recover what’s yours, or it might get lost.” </p>
<p class="p3"><span class="t1"> </span></p>
<p class="p3"><span class="t5">ayaṁ tattha sāmīcī”ti.</span></p>
<p class="p3">This is the proper procedure.’” </p>
<p class="p3"><span class="t1"> </span></p>
<p class="p3"><span class="t5">Bhikkhuṁ paneva uddissāti</span></p>
<p class="p3">For a monk: </p>
<p class="p3"><span class="t1"> </span></p>
<p class="p3"><span class="t5">bhikkhussatthāya, bhikkhuṁ ārammaṇaṁ karitvā, bhikkhuṁ acchādetukāmo.</span></p>
<p class="p3">for the benefit of a monk; making a monk the object of consideration, one wants to give to him. </p>
<p class="p3"><span class="t1"> </span></p>
<p class="p3"><span class="t5">Rājā nāma</span></p>
<p class="p3">A king: </p>
<p class="p3"><span class="t1"> </span></p>
<p class="p3"><span class="t5">yo koci rajjaṁ kāreti.</span></p>
<p class="p3">whoever rules. </p>
<p class="p3"><span class="t1"> </span></p>
<p class="p3"><span class="t5">Rājabhoggo nāma</span></p>
<p class="p3">A king’s employee: </p>
<p class="p3"><span class="t1"> </span></p>
<p class="p3"><span class="t5">yo koci rañño bhattavetanāhāro.</span></p>
<p class="p3">whoever gets food and wages from a king. </p>
<p class="p3"><span class="t1"> </span></p>
<p class="p3"><span class="t5">Brāhmaṇo nāma</span></p>
<p class="p3">A brahmin: </p>
<p class="p3"><span class="t1"> </span></p>
<p class="p3"><span class="t5">jātiyā brāhmaṇo.</span></p>
<p class="p3">a brahmin by birth. </p>
<p class="p3"><span class="t1"> </span></p>
<p class="p3"><span class="t5">Gahapatiko nāma</span></p>
<p class="p3">A householder: </p>
<p class="p3"><span class="t1"> </span></p>
<p class="p3"><span class="t5">ṭhapetvā rājaṁ rājabhoggaṁ brāhmaṇaṁ avaseso gahapatiko nāma.</span></p>
<p class="p3">anyone apart from a king, a king’s employee, and a brahmin. </p>
<p class="p3"><span class="t1"> </span></p>
<p class="p3"><span class="t5">Cīvaracetāpannaṁ nāma</span></p>
<p class="p3">A robe fund: </p>
<p class="p3"><span class="t1"> </span></p>
<p class="p3"><span class="t5">hiraññaṁ vā suvaṇṇaṁ vā muttā vā maṇi vā.</span></p>
<p class="p3">money, gold, a pearl, or a gem. </p>
<p class="p3"><span class="t1"> </span></p>
<p class="p3"><span class="t5">Iminā cīvaracetāpannenāti</span></p>
<p class="p3">With this robe fund: </p>
<p class="p3"><span class="t1"> </span></p>
<p class="p3"><span class="t5">paccupaṭṭhitena.</span></p>
<p class="p3">with that which is at one’s disposal. </p>
<p class="p3"><span class="t1"> </span></p>
<p class="p3"><span class="t5">Cetāpetvāti</span></p>
<p class="p3">Buy: </p>
<p class="p3"><span class="t1"> </span></p>
<p class="p3"><span class="t5">parivattetvā.</span></p>
<p class="p3">having swapped. </p>
<p class="p3"><span class="t1"> </span></p>
<p class="p3"><span class="t5">Acchādehīti</span></p>
<p class="p3">Give: </p>
<p class="p3"><span class="t1"> </span></p>
<p class="p3"><span class="t5">dajjehi.</span></p>
<p class="p3">donate. </p>
<p class="p3"><span class="t1"> </span></p>
<p class="p3"><span class="t5">So ce dūto taṁ bhikkhuṁ upasaṅkamitvā evaṁ vadeyya—</span></p>
<p class="p3">And the messenger goes to that monk and says, </p>
<p class="p3"><span class="t1"> </span></p>
<p class="p3"><span class="t5">“idaṁ kho, bhante, āyasmantaṁ uddissa cīvaracetāpannaṁ ābhataṁ. Paṭiggaṇhātu āyasmā cīvaracetāpannan”ti,</span></p>
<p class="p3">“Venerable, I have brought a robe fund for you. Please receive it,” </p>
<p class="p3"><span class="t1"> </span></p>
<p class="p3"><span class="t5">tena bhikkhunā so dūto evamassa vacanīyo—</span></p>
<p class="p3">then that monk should reply, </p>
<p class="p3"><span class="t1"> </span></p>
<p class="p3"><span class="t5">“na kho mayaṁ, āvuso, cīvaracetāpannaṁ paṭiggaṇhāma. Cīvarañca kho mayaṁ paṭiggaṇhāma, kālena kappiyan”ti.</span></p>
<p class="p3">“We don’t receive robe funds, but we do receive allowable robes at the right time.” </p>
<p class="p3"><span class="t1"> </span></p>
<p class="p3"><span class="t5">So ce dūto taṁ bhikkhuṁ evaṁ vadeyya—</span></p>
<p class="p3">If that messenger says, </p>
<p class="p3"><span class="t1"> </span></p>
<p class="p3"><span class="t5">“atthi panāyasmato koci veyyāvaccakaro”ti?</span></p>
<p class="p3">“Is there anyone who provides services for you?” </p>
<p class="p3"><span class="t1"> </span></p>
<p class="p3"><span class="t5">Cīvaratthikena, bhikkhave, bhikkhunā veyyāvaccakaro niddisitabbo ārāmiko vā upāsako vā—</span></p>
<p class="p3">the monk, if he needs a robe, should point out a monastery worker or a lay follower and say, </p>
<p class="p3"><span class="t1"> </span></p>
<p class="p3"><span class="t5">“eso kho, āvuso, bhikkhūnaṁ veyyāvaccakaro”ti.</span></p>
<p class="p3">“They provide services for the monks”: </p>
<p class="p3"><span class="t1"> </span></p>
<p class="p3"><span class="t5">Na vattabbo— “tassa dehīti vā, so vā nikkhipissati, so vā parivattessati, so vā cetāpessatī”ti.</span></p>
<p class="p3">he should not say, “Give it to them,” “They’ll put it aside,” “They’ll do the swap,” “They’ll buy it.” </p>
<p class="p3"><span class="t1"> </span></p>
<p class="p3"><span class="t5">So ce dūto taṁ veyyāvaccakaraṁ saññāpetvā taṁ bhikkhuṁ upasaṅkamitvā evaṁ vadeyya—</span></p>
<p class="p3">If the messenger instructs that service-provider and then returns to the monk and says, </p>
<p class="p3"><span class="t1"> </span></p>
<p class="p3"><span class="t5">“yaṁ kho, bhante, āyasmā veyyāvaccakaraṁ niddisi saññatto so mayā. Upasaṅkamatu āyasmā kālena, cīvarena taṁ acchādessatī”ti.</span></p>
<p class="p3">“Venerable, I have instructed the service-provider you pointed out. Please go to them at the right time and they’ll give you a robe,” </p>
<p class="p3"><span class="t1"> </span></p>
<p class="p3"><span class="t5">Cīvaratthikena, bhikkhave, bhikkhunā veyyāvaccakaro upasaṅkamitvā dvattikkhattuṁ codetabbo sāretabbo—</span></p>
<p class="p3">then, if that monk needs a robe, he should go to that service-provider and prompt them and remind them two or three times, saying, </p>
<p class="p3"><span class="t1"> </span></p>
<p class="p3"><span class="t5">“attho me, āvuso, cīvarenā”ti.</span></p>
<p class="p3">“I need a robe”: </p>
<p class="p3"><span class="t1"> </span></p>
<p class="p3"><span class="t5">Na vattabbo— “dehi me cīvaraṁ, āhara me cīvaraṁ, parivattehi me cīvaraṁ, cetāpehi me cīvaran”ti.</span></p>
<p class="p3">he should not say, “Give me a robe,” “Get me a robe,” “Swap me a robe,” “Buy me a robe.” </p>
<p class="p3"><span class="t1"> </span></p>
<p class="p3"><span class="t5">Dutiyampi vattabbo.</span></p>
<p class="p3">He should say it a second </p>
<p class="p3"><span class="t1"> </span></p>
<p class="p3"><span class="t5">Tatiyampi vattabbo.</span></p>
<p class="p3">and a third time. </p>
<p class="p3"><span class="t1"> </span></p>
<p class="p3"><span class="t5">Sace abhinipphādeti, iccetaṁ kusalaṁ;</span></p>
<p class="p3">If he gets it, all is well. </p>
<p class="p3"><span class="t1"> </span></p>
<p class="p3"><span class="t5">no ce abhinipphādeti, tattha gantvā tuṇhībhūtena uddissa ṭhātabbaṁ.</span></p>
<p class="p3">If he does not get it, he should go there and stand in silence for it. </p>
<p class="p3"><span class="t1"> </span></p>
<p class="p3"><span class="t5">Na āsane nisīditabbaṁ. Na āmisaṁ paṭiggahetabbaṁ.</span></p>
<p class="p3">He should not sit down on a seat. He should not receive food. </p>
<p class="p3"><span class="t1"> </span></p>
<p class="p3"><span class="t5">Na dhammo bhāsitabbo.</span></p>
<p class="p3">He should not give a teaching. </p>
<p class="p3"><span class="t1"> </span></p>
<p class="p3"><span class="t5">“Kiṁ kāraṇā āgatosī”ti pucchiyamāno “jānāhi, āvuso”ti vattabbo.</span></p>
<p class="p3">If he is asked, “Why have you come?” he should say, “Think about it.” </p>
<p class="p3"><span class="t1"> </span></p>
<p class="p3"><span class="t5">Sace āsane vā nisīdati, āmisaṁ vā paṭiggaṇhāti, dhammaṁ vā bhāsati, ṭhānaṁ bhañjati.</span></p>
<p class="p3">If he sits down on a seat, or he receives food, or he gives a teaching, he loses one allowance to stand. </p>
<p class="p3"><span class="t1"> </span></p>
<p class="p3"><span class="t5">Dutiyampi ṭhātabbaṁ.</span></p>
<p class="p3">He should stand a second </p>
<p class="p3"><span class="t1"> </span></p>
<p class="p3"><span class="t5">Tatiyampi ṭhātabbaṁ.</span></p>
<p class="p3">and a third time. </p>
<p class="p3"><span class="t1"> </span></p>
<p class="p3"><span class="t5">Catukkhattuṁ codetvā catukkhattuṁ ṭhātabbaṁ.</span></p>
<p class="p3">If he prompts four times, he can stand four times. </p>
<p class="p3"><span class="t1"> </span></p>
<p class="p3"><span class="t5">Pañcakkhattuṁ codetvā dvikkhattuṁ ṭhātabbaṁ.</span></p>
<p class="p3">If he prompts five times, he can stand twice. </p>
<p class="p3"><span class="t1"> </span></p>
<p class="p3"><span class="t5">Chakkhattuṁ codetvā na ṭhātabbaṁ.</span></p>
<p class="p3">If he prompts six times, he cannot stand at all. </p>
<p class="p3"><span class="t1"> </span></p>
<p class="p3"><span class="t5">Tato ce uttari vāyamamāno taṁ cīvaraṁ abhinipphādeti,</span></p>
<p class="p3">If he makes any further effort and the robe then appears, </p>
<p class="p3"><span class="t1"> </span></p>
<p class="p3"><span class="t5">payoge dukkaṭaṁ.</span></p>
<p class="p3">then for the effort there is an act of wrong conduct. </p>
<p class="p3"><span class="t1"> </span></p>
<p class="p3"><span class="t5">Paṭilābhena nissaggiyaṁ hoti.</span></p>
<p class="p3">When he gets the robe, it becomes subject to relinquishment. </p>
<p class="p3"><span class="t1"> </span></p>
<p class="p3"><span class="t5">Nissajjitabbaṁ saṅghassa vā gaṇassa vā puggalassa vā.</span></p>
<p class="p3">The robe should be relinquished to a sangha, a group, or an individual. </p>
<p class="p3"><span class="t1"> </span></p>
<p class="p3"><span class="t5">Evañca pana, bhikkhave, nissajjitabbaṁ.</span></p>
<p class="p3">“And, monks, it should be relinquished like this. … </p>
<p class="p3"><span class="t1"> </span></p>
<p class="p3"><span class="t5">…pe…</span></p>
<p class="p3">(To be expanded as in [Relinquishment 1](pli-tv-bu-vb-np1:3.2.5--3.2.29), with appropriate substitutions.) </p>
<p class="p3"><span class="t1"> </span></p>
<p class="p3"><span class="t5">“idaṁ me, bhante, cīvaraṁ atirekatikkhattuṁ codanāya atirekachakkhattuṁ ṭhānena abhinipphāditaṁ nissaggiyaṁ.</span></p>
<p class="p3">‘Venerables, this robe, which I got after prompting more than three times and standing more than six times, is to be relinquished. </p>
<p class="p3"><span class="t1"> </span></p>
<p class="p3"><span class="t5">Imāhaṁ saṅghassa nissajjāmī”ti …pe…</span></p>
<p class="p3">I relinquish it to the Sangha.’ … </p>
<p class="p3"><span class="t1"> </span></p>
<p class="p3"><span class="t5">dadeyyāti …pe…</span></p>
<p class="p3">the Sangha should give … </p>
<p class="p3"><span class="t1"> </span></p>
<p class="p3"><span class="t5">dadeyyunti …pe…</span></p>
<p class="p3">you should give … </p>
<p class="p3"><span class="t1"> </span></p>
<p class="p3"><span class="t5">āyasmato dammīti.</span></p>
<p class="p3">‘I give this robe back to you.’” </p>
<p class="p3"><span class="t1"> </span></p>
<p class="p3"><span class="t5">No ce abhinipphādeyya, yatassa cīvaracetāpannaṁ ābhataṁ tattha sāmaṁ vā gantabbaṁ dūto vā pāhetabbo—</span></p>
<p class="p3">If he does not get a robe, he should go to the owner of that robe fund, or send a message, saying, </p>
<p class="p3"><span class="t1"> </span></p>
<p class="p3"><span class="t5">“yaṁ kho tumhe, āyasmanto, bhikkhuṁ uddissa cīvaracetāpannaṁ pahiṇittha na taṁ tassa bhikkhuno kiñci atthaṁ anubhoti.</span></p>
<p class="p3">“That monk hasn’t received any benefit from the robe fund you sent for him. </p>
<p class="p3"><span class="t1"> </span></p>
<p class="p3"><span class="t5">Yuñjantāyasmanto sakaṁ, mā vo sakaṁ vinassā”ti.</span></p>
<p class="p3">Please recover what’s yours, or it might get lost.” </p>
<p class="p3"><span class="t1"> </span></p>
<p class="p3"><span class="t5">Ayaṁ tattha sāmīcīti</span></p>
<p class="p3">This is the proper procedure: </p>
<p class="p3"><span class="t1"> </span></p>
<p class="p3"><span class="t5">ayaṁ tattha anudhammatā.</span></p>
<p class="p3">this is the right method. </p>
<p class="p3"><span class="t1"> </span></p>
<p class="p3"><span class="t5">Atirekatikkhattuṁ codanāya atirekachakkhattuṁ ṭhānena atirekasaññī abhinipphādeti, nissaggiyaṁ pācittiyaṁ.</span></p>
<p class="p3">If he prompts more than three times and stands more than six times, and he perceives it as more, and he gets a robe, he commits an offense entailing relinquishment and confession. </p>
<p class="p3"><span class="t1"> </span></p>
<p class="p3"><span class="t5">Atirekatikkhattuṁ codanāya atirekachakkhattuṁ ṭhānena vematiko abhinipphādeti, nissaggiyaṁ pācittiyaṁ.</span></p>
<p class="p3">If he prompts more than three times and stands more than six times, but he is unsure of it, and he gets a robe, he commits an offense entailing relinquishment and confession. </p>
<p class="p3"><span class="t1"> </span></p>
<p class="p3"><span class="t5">Atirekatikkhattuṁ codanāya atirekachakkhattuṁ ṭhānena ūnakasaññī abhinipphādeti, nissaggiyaṁ pācittiyaṁ.</span></p>
<p class="p3">If he prompts more than three times and stands more than six times, but he perceives it as less, and he gets a robe, he commits an offense entailing relinquishment and confession. </p>
<p class="p3"><span class="t1"> </span></p>
<p class="p3"><span class="t5">Ūnakatikkhattuṁ codanāya ūnakachakkhattuṁ ṭhānena atirekasaññī, āpatti dukkaṭassa.</span></p>
<p class="p3">If he prompts less than three times and stands less than six times, but he perceives it as more, he commits an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Ūnakatikkhattuṁ codanāya ūnakachakkhattuṁ ṭhānena vematiko, āpatti dukkaṭassa.</span></p>
<p class="p3">If he prompts less than three times and stands less than six times, but he is unsure of it, he commits an offense of wrong conduct. </p>
<p class="p3"><span class="t1"> </span></p>
<p class="p3"><span class="t5">Ūnakatikkhattuṁ codanāya ūnakachakkhattuṁ ṭhānena ūnakasaññī anāpatti.</span></p>
<p class="p3">If he prompts less than three times and stands less than six times, and he perceives it as less, there is no offense. </p>
<p class="p3"><span class="t1"> </span></p>
<p class="p3"><span class="t5">Anāpatti—</span></p>
<p class="p3">There is no offense: </p>
<p class="p3"><span class="t1"> </span></p>
<p class="p3"><span class="t5">tikkhattuṁ codanāya, chakkhattuṁ ṭhānena,</span></p>
<p class="p3">if he prompts three times and stands six times; </p>
<p class="p3"><span class="t1"> </span></p>
<p class="p3"><span class="t5">ūnakatikkhattuṁ codanāya, ūnakachakkhattuṁ ṭhānena,</span></p>
<p class="p3">if he prompts less than three times and stands less than six times; </p>
<p class="p3"><span class="t1"> </span></p>
<p class="p3"><span class="t5">acodiyamāno deti,</span></p>
<p class="p3">if it is given without prompting; </p>
<p class="p3"><span class="t1"> </span></p>
<p class="p3"><span class="t5">sāmikā codetvā denti,</span></p>
<p class="p3">if the owners prompt and then it is given; </p>
<p class="p3"><span class="t1"> </span></p>
<p class="p3"><span class="t5">ummattakassa,</span></p>
<p class="p3">if he is insane; </p>
<p class="p3"><span class="t1"> </span></p>
<p class="p3"><span class="t5">ādikammikassāti.</span></p>
<p class="p3">if he is the first offender. </p>
<p class="p3"><span class="t1"> </span></p>
<p class="p3"><span class="t5">Rājasikkhāpadaṁ niṭṭhitaṁ dasamaṁ.</span></p>
<p class="p3">The training rule on kings, the tenth, is finished. </p>
<p class="p3"><span class="t1"> </span></p>
<p class="p3"><span class="t5">Kathinavaggo paṭhamo.</span></p>
<p class="p3">The first sub-chapter on the robe-making season is finished. </p>
<p class="p3"><span class="t1"> </span></p>
<p class="p3"><span class="t5">Tassuddānaṁ</span></p>
<p class="p3">This is the summary: </p>
<p class="p3"><span class="t1"> </span></p>
<p class="p3"><span class="t5">Ubbhataṁ kathinaṁ tīṇi,</span></p>
<p class="p3">Three on the ended robe-making season, </p>
<p class="p3"><span class="t1"> </span></p>
<p class="p3"><span class="t5">dhovanañca paṭiggaho;</span></p>
<p class="p3">And washing, receiving; </p>
<p class="p3"><span class="t1"> </span></p>
<p class="p3"><span class="t5">Aññātakāni tīṇeva,</span></p>
<p class="p3">Three on those who are unrelated, </p>
<p class="p3"><span class="t1"> </span></p>
<p class="p3"><span class="t5">ubhinnaṁ dūtakena cāti.</span></p>
<p class="p3">Of both, and with messenger.</p>
<p class="p3"><span class="t1"> </span></p>

</body>
</html>
