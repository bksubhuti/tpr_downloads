<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>33-Saṅgītisutta  - Reciting in Concert </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">33. Saṅgītisutta  - Reciting in Concert </span></h3>
<p class="p3"><span class="t3">Dīgha Nikāya 33  - Long Discourses 33 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā mallesu cārikaṃ caramāno mahatā bhikkhusaṅghena saddhiṃ pañcamattehi bhikkhusatehi yena pāvā nāma mallānaṃ nagaraṃ tadavasari. </span></p>
<p class="p3">At one time the Buddha was wandering in the land of the Mallas together with a large Saṅgha of five hundred mendicants when he arrived at a Mallian town named Pāvā. </p>
<p class="p3"><span class="t1"> </span></p>
<p class="p3"><span class="t5">Tatra sudaṃ bhagavā pāvāyaṃ viharati cundassa kammāraputtassa ambavane. </span></p>
<p class="p3">There he stayed in Cunda the smith’s mango grove. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena pāveyyakānaṃ mallānaṃ ubbhatakaṃ nāma navaṃ sandhāgāraṃ acirakāritaṃ hoti anajjhāvuṭṭhaṃ samaṇena vā brāhmaṇena vā kenaci vā manussabhūtena. </span></p>
<p class="p3">Now at that time a new town hall named Ubbhaṭaka had recently been constructed for the Mallas of Pāvā. It had not yet been occupied by an ascetic or brahmin or any person at all. </p>
<p class="p3"><span class="t1"> </span></p>
<p class="p3"><span class="t5">Assosuṃ kho pāveyyakā mallā: “bhagavā kira mallesu cārikaṃ caramāno mahatā bhikkhusaṃghena saddhiṃ pañcamattehi bhikkhusatehi pāvaṃ anuppatto pāvāyaṃ viharati cundassa kammāraputtassa ambavane”ti. </span></p>
<p class="p3">The Mallas of Pāvā also heard that the Buddha had arrived and was staying in Cunda’s mango grove. </p>
<p class="p3"><span class="t1"> </span></p>
<p class="p3"><span class="t5">Atha kho pāveyyakā mallā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho pāveyyakā mallā bhagavantaṃ etadavocuṃ: </span></p>
<p class="p3">Then they went up to the Buddha, bowed, sat down to one side, and said to him, </p>
<p class="p3"><span class="t1"> </span></p>
<p class="p3"><span class="t5">“idha, bhante, pāveyyakānaṃ mallānaṃ ubbhatakaṃ nāma navaṃ sandhāgāraṃ acirakāritaṃ hoti anajjhāvuṭṭhaṃ samaṇena vā brāhmaṇena vā kenaci vā manussabhūtena. </span></p>
<p class="p3">“Sir, a new town hall named Ubbhaṭaka has recently been constructed for the Mallas of Pāvā. It has not yet been occupied by an ascetic or brahmin or any person at all. </p>
<p class="p3"><span class="t1"> </span></p>
<p class="p3"><span class="t5">Tañca kho, bhante, bhagavā paṭhamaṃ paribhuñjatu, bhagavatā paṭhamaṃ paribhuttaṃ pacchā pāveyyakā mallā paribhuñjissanti. </span></p>
<p class="p3">May the Buddha be the first to use it, and only then will the Mallas of Pāvā use it. </p>
<p class="p3"><span class="t1"> </span></p>
<p class="p3"><span class="t5">Tadassa pāveyyakānaṃ mallānaṃ dīgharattaṃ hitāya sukhāyā”ti. </span></p>
<p class="p3">That would be for the lasting welfare and happiness of the Mallas of Pāvā.” </p>
<p class="p3"><span class="t1"> </span></p>
<p class="p3"><span class="t5">Adhivāsesi kho bhagavā tuṇhībhāvena. </span></p>
<p class="p3">The Buddha consented in silence. </p>
<p class="p3"><span class="t1"> </span></p>
<p class="p3"><span class="t5">Atha kho pāveyyakā mallā bhagavato adhivāsanaṃ viditvā uṭṭhāyāsanā bhagavantaṃ abhivādetvā padakkhiṇaṃ katvā yena sandhāgāraṃ tenupasaṅkamiṃsu; upasaṅkamitvā sabbasanthariṃ sandhāgāraṃ santharitvā bhagavato āsanāni paññāpetvā udakamaṇikaṃ patiṭṭhapetvā telapadīpaṃ āropetvā yena bhagavā tenupasaṅkamiṃsu; </span></p>
<p class="p3">Then, knowing that the Buddha had consented, the Mallas got up from their seat, bowed, and respectfully circled the Buddha, keeping him on their right. Then they went to the new town hall, where they spread carpets all over, prepared seats, set up a water jar, and placed a lamp. Then they went back to the Buddha, </p>
<p class="p3"><span class="t1"> </span></p>
<p class="p3"><span class="t5">upasaṅkamitvā bhagavantaṃ abhivādetvā ekamantaṃ aṭṭhaṃsu. </span></p>
<p class="p3">bowed, stood to one side, </p>
<p class="p3"><span class="t1"> </span></p>
<p class="p3"><span class="t5">Ekamantaṃ ṭhitā kho te pāveyyakā mallā bhagavantaṃ etadavocuṃ: </span></p>
<p class="p3">and told him of their preparations, saying, </p>
<p class="p3"><span class="t1"> </span></p>
<p class="p3"><span class="t5">“sabbasantharisanthataṃ, bhante, sandhāgāraṃ, bhagavato āsanāni paññattāni, udakamaṇiko patiṭṭhāpito, telapadīpo āropito. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yassadāni, bhante, bhagavā kālaṃ maññatī”ti. </span></p>
<p class="p3">“Please, sir, come at your convenience.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā nivāsetvā pattacīvaramādāya saddhiṃ bhikkhusaṅghena yena sandhāgāraṃ tenupasaṅkami; upasaṅkamitvā pāde pakkhāletvā sandhāgāraṃ pavisitvā majjhimaṃ thambhaṃ nissāya puratthābhimukho nisīdi. </span></p>
<p class="p3">Then the Buddha robed up and, taking his bowl and robe, went to the new town hall together with the Saṅgha of mendicants. Having washed his feet he entered the town hall and sat against the central column facing east. </p>
<p class="p3"><span class="t1"> </span></p>
<p class="p3"><span class="t5">Bhikkhusaṅghopi kho pāde pakkhāletvā sandhāgāraṃ pavisitvā pacchimaṃ bhittiṃ nissāya puratthābhimukho nisīdi bhagavantaṃyeva purakkhatvā. </span></p>
<p class="p3">The Saṅgha of mendicants also washed their feet, entered the town hall, and sat against the west wall facing east, with the Buddha right in front of them. </p>
<p class="p3"><span class="t1"> </span></p>
<p class="p3"><span class="t5">Pāveyyakāpi kho mallā pāde pakkhāletvā sandhāgāraṃ pavisitvā puratthimaṃ bhittiṃ nissāya pacchimābhimukhā nisīdiṃsu bhagavantaṃyeva purakkhatvā. </span></p>
<p class="p3">The Mallas of Pāvā also washed their feet, entered the town hall, and sat against the east wall facing west, with the Buddha right in front of them. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pāveyyake malle bahudeva rattiṃ dhammiyā kathāya sandassetvā samādapetvā samuttejetvā sampahaṃsetvā uyyojesi: </span></p>
<p class="p3">The Buddha spent most of the night educating, encouraging, firing up, and inspiring the Mallas with a Dhamma talk. Then he dismissed them, </p>
<p class="p3"><span class="t1"> </span></p>
<p class="p3"><span class="t5">“abhikkantā kho, vāseṭṭhā, ratti. </span></p>
<p class="p3">“The night is getting late, Vāseṭṭhas. </p>
<p class="p3"><span class="t1"> </span></p>
<p class="p3"><span class="t5">Yassadāni tumhe kālaṃ maññathā”ti. </span></p>
<p class="p3">Please go at your convenience.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho pāveyyakā mallā bhagavato paṭissutvā uṭṭhāyāsanā bhagavantaṃ abhivādetvā padakkhiṇaṃ katvā pakkamiṃsu. </span></p>
<p class="p3">“Yes, sir,” replied the Mallas. They got up from their seat, bowed, and respectfully circled the Buddha, keeping him on their right, before leaving. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā acirapakkantesu pāveyyakesu mallesu tuṇhībhūtaṃ tuṇhībhūtaṃ bhikkhusaṃghaṃ anuviloketvā āyasmantaṃ sāriputtaṃ āmantesi: </span></p>
<p class="p3">Soon after they left, the Buddha looked around the Saṅgha of monks, who were so very silent. He addressed Venerable Sāriputta, </p>
<p class="p3"><span class="t1"> </span></p>
<p class="p3"><span class="t5">“vigatathinamiddho kho, sāriputta, bhikkhusaṃgho. </span></p>
<p class="p3">“Sāriputta, the Saṅgha of mendicants is rid of dullness and drowsiness. </p>
<p class="p3"><span class="t1"> </span></p>
<p class="p3"><span class="t5">Paṭibhātu taṃ, sāriputta, bhikkhūnaṃ dhammīkathā. </span></p>
<p class="p3">Give them some Dhamma talk as you feel inspired. </p>
<p class="p3"><span class="t1"> </span></p>
<p class="p3"><span class="t5">Piṭṭhi me āgilāyati. </span></p>
<p class="p3">My back is sore, </p>
<p class="p3"><span class="t1"> </span></p>
<p class="p3"><span class="t5">Tamahaṃ āyamissāmī”ti. </span></p>
<p class="p3">I’ll stretch it.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho āyasmā sāriputto bhagavato paccassosi. </span></p>
<p class="p3">“Yes, sir,” Sāriputta replied. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā catugguṇaṃ saṅghāṭiṃ paññāpetvā dakkhiṇena passena sīhaseyyaṃ kappesi pāde pādaṃ accādhāya, sato sampajāno uṭṭhānasaññaṃ manasi karitvā. </span></p>
<p class="p3">And then the Buddha spread out his outer robe folded in four and laid down in the lion’s posture—on the right side, placing one foot on top of the other—mindful and aware, and focused on the time of getting up. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena nigaṇṭho nāṭaputto pāvāyaṃ adhunākālaṅkato hoti. </span></p>
<p class="p3">Now at that time the Nigaṇṭha Nātaputta had recently passed away at Pāvā. </p>
<p class="p3"><span class="t1"> </span></p>
<p class="p3"><span class="t5">Tassa kālaṃkiriyāya bhinnā nigaṇṭhā dvedhikajātā bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti: </span></p>
<p class="p3">With his passing the Jain ascetics split, dividing into two factions, arguing, quarreling, and fighting, continually wounding each other with barbed words: </p>
<p class="p3"><span class="t1"> </span></p>
<p class="p3"><span class="t5">“na tvaṃ imaṃ dhammavinayaṃ ājānāsi, ahaṃ imaṃ dhammavinayaṃ ājānāmi, kiṃ tvaṃ imaṃ dhammavinayaṃ ājānissasi. Micchāpaṭipanno tvamasi, ahamasmi sammāpaṭipanno. Sahitaṃ me, asahitaṃ te. Purevacanīyaṃ pacchā avaca, pacchāvacanīyaṃ pure avaca. Adhiciṇṇaṃ te viparāvattaṃ, āropito te vādo, niggahito tvamasi, cara vādappamokkhāya, nibbeṭhehi vā sace pahosī”ti. </span></p>
<p class="p3">“You don’t understand this teaching and training. I understand this teaching and training. What, you understand this teaching and training? You’re practicing wrong. I’m practicing right. I stay on topic, you don’t. You said last what you should have said first. You said first what you should have said last. What you’ve thought so much about has been disproved. Your doctrine is refuted. Go on, save your doctrine! You’re trapped; get yourself out of this—if you can!” </p>
<p class="p3"><span class="t1"> </span></p>
<p class="p3"><span class="t5">Vadhoyeva kho maññe nigaṇṭhesu nāṭaputtiyesu vattati. </span></p>
<p class="p3">You’d think there was nothing but slaughter going on among the Jain ascetics. </p>
<p class="p3"><span class="t1"> </span></p>
<p class="p3"><span class="t5">Yepi nigaṇṭhassa nāṭaputtassa sāvakā gihī odātavasanā, tepi nigaṇṭhesu nāṭaputtiyesu nibbinnarūpā virattarūpā paṭivānarūpā, yathā taṃ durakkhāte dhammavinaye duppavedite aniyyānike anupasamasaṃvattanike asammāsambuddhappavedite bhinnathūpe appaṭisaraṇe. </span></p>
<p class="p3">And the Nigaṇṭha Nātaputta’s white-clothed lay disciples were disillusioned, dismayed, and disappointed in the Jain ascetics. They were equally disappointed with a teaching and training so poorly explained and poorly propounded, not emancipating, not leading to peace, proclaimed by someone who is not a fully awakened Buddha, with broken monument and without a refuge. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā sāriputto bhikkhū āmantesi: </span></p>
<p class="p3">Then Sāriputta told the mendicants about these things. He went on to say, </p>
<p class="p3"><span class="t1"> </span></p>
<p class="p3"><span class="t5">“nigaṇṭho, āvuso, nāṭaputto pāvāyaṃ adhunākālaṅkato, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tassa kālaṃkiriyāya bhinnā nigaṇṭhā dvedhikajātā … pe … bhinnathūpe appaṭisaraṇe. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evañhetaṃ, āvuso, hoti durakkhāte dhammavinaye duppavedite aniyyānike anupasamasaṃvattanike asammāsambuddhappavedite. </span></p>
<p class="p3">“That’s what happens, reverends, when a teaching and training is poorly explained and poorly propounded, not emancipating, not leading to peace, proclaimed by someone who is not a fully awakened Buddha. </p>
<p class="p3"><span class="t1"> </span></p>
<p class="p3"><span class="t5">Ayaṃ kho panāvuso, amhākaṃ bhagavatā dhammo svākkhāto suppavedito niyyāniko upasamasaṃvattaniko sammāsambuddhappavedito. </span></p>
<p class="p3">But this teaching is well explained and well propounded to us by the Blessed One, emancipating, leading to peace, proclaimed by someone who is a fully awakened Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ. </span></p>
<p class="p3">You should all recite this in concert, without disputing, so that this spiritual path may last for a long time. That would be for the welfare and happiness of the people, for the benefit, welfare, and happiness of gods and humans. </p>
<p class="p3"><span class="t1"> </span></p>
<p class="p3"><span class="t5">Katamo cāvuso, amhākaṃ bhagavatā dhammo svākkhāto suppavedito niyyāniko upasamasaṃvattaniko sammāsambuddhappavedito; </span></p>
<p class="p3">And what is that teaching? </p>
<p class="p3"><span class="t1"> </span></p>
<p class="p3"><span class="t5">yattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">1. Ekaka </span></p>
<p class="p3">1. Ones </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena eko dhammo sammadakkhāto. </span></p>
<p class="p3">There are teachings grouped by one that have been rightly explained by the Blessed One, who knows and sees, the perfected one, the fully awakened Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ. </span></p>
<p class="p3">You should all recite these in concert, without disputing, so that this spiritual path may last for a long time. That would be for the welfare and happiness of the people, for the benefit, welfare, and happiness of gods and humans. </p>
<p class="p3"><span class="t1"> </span></p>
<p class="p3"><span class="t5">Katamo eko dhammo? </span></p>
<p class="p3">What are the teachings grouped by one? </p>
<p class="p3"><span class="t1"> </span></p>
<p class="p3"><span class="t5">Sabbe sattā āhāraṭṭhitikā. </span></p>
<p class="p3">‘All sentient beings are sustained by food.’ </p>
<p class="p3"><span class="t1"> </span></p>
<p class="p3"><span class="t5">Sabbe sattā saṅkhāraṭṭhitikā. </span></p>
<p class="p3">‘All sentient beings are sustained by conditions.’ </p>
<p class="p3"><span class="t1"> </span></p>
<p class="p3"><span class="t5">Ayaṃ kho, āvuso, tena bhagavatā jānatā passatā arahatā sammāsambuddhena eko dhammo sammadakkhāto. </span></p>
<p class="p3">These are the teachings grouped by one that have been rightly explained by the Blessed One, who knows and sees, the perfected one, the fully awakened Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ. </span></p>
<p class="p3">You should all recite these in concert, without disputing, so that this spiritual path may last for a long time. That would be for the welfare and happiness of the people, for the benefit, welfare, and happiness of gods and humans. </p>
<p class="p3"><span class="t1"> </span></p>
<p class="p3"><span class="t5">2. Duka </span></p>
<p class="p3">2. Twos </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena dve dhammā sammadakkhātā. </span></p>
<p class="p3">There are teachings grouped by two that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame dve? </span></p>
<p class="p3">What are the teachings grouped by two? </p>
<p class="p3"><span class="t1"> </span></p>
<p class="p3"><span class="t5">Nāmañca rūpañca. (1) </span></p>
<p class="p3">Name and form. </p>
<p class="p3"><span class="t1"> </span></p>
<p class="p3"><span class="t5">Avijjā ca bhavataṇhā ca. (2) </span></p>
<p class="p3">Ignorance and craving for continued existence. </p>
<p class="p3"><span class="t1"> </span></p>
<p class="p3"><span class="t5">Bhavadiṭṭhi ca vibhavadiṭṭhi ca. (3) </span></p>
<p class="p3">Views favoring continued existence and views favoring ending existence. </p>
<p class="p3"><span class="t1"> </span></p>
<p class="p3"><span class="t5">Ahirikañca anottappañca. (4) </span></p>
<p class="p3">Lack of conscience and prudence. </p>
<p class="p3"><span class="t1"> </span></p>
<p class="p3"><span class="t5">Hirī ca ottappañca. (5) </span></p>
<p class="p3">Conscience and prudence. </p>
<p class="p3"><span class="t1"> </span></p>
<p class="p3"><span class="t5">Dovacassatā ca pāpamittatā ca. (6) </span></p>
<p class="p3">Being hard to admonish and having bad friends. </p>
<p class="p3"><span class="t1"> </span></p>
<p class="p3"><span class="t5">Sovacassatā ca kalyāṇamittatā ca. (7) </span></p>
<p class="p3">Being easy to admonish and having good friends. </p>
<p class="p3"><span class="t1"> </span></p>
<p class="p3"><span class="t5">Āpattikusalatā ca āpattivuṭṭhānakusalatā ca. (8) </span></p>
<p class="p3">Skill in offenses and skill in rehabilitation from offenses. </p>
<p class="p3"><span class="t1"> </span></p>
<p class="p3"><span class="t5">Samāpattikusalatā ca samāpattivuṭṭhānakusalatā ca. (9) </span></p>
<p class="p3">Skill in meditative attainments and skill in emerging from those attainments. </p>
<p class="p3"><span class="t1"> </span></p>
<p class="p3"><span class="t5">Dhātukusalatā ca manasikārakusalatā ca. (10) </span></p>
<p class="p3">Skill in the elements and skill in attention. </p>
<p class="p3"><span class="t1"> </span></p>
<p class="p3"><span class="t5">Āyatanakusalatā ca paṭiccasamuppādakusalatā ca. (11) </span></p>
<p class="p3">Skill in the sense fields and skill in dependent origination. </p>
<p class="p3"><span class="t1"> </span></p>
<p class="p3"><span class="t5">Ṭhānakusalatā ca aṭṭhānakusalatā ca. (12) </span></p>
<p class="p3">Skill in what is possible and skill in what is impossible. </p>
<p class="p3"><span class="t1"> </span></p>
<p class="p3"><span class="t5">Ajjavañca lajjavañca. (13) </span></p>
<p class="p3">Integrity and scrupulousness. </p>
<p class="p3"><span class="t1"> </span></p>
<p class="p3"><span class="t5">Khanti ca soraccañca. (14) </span></p>
<p class="p3">Patience and gentleness. </p>
<p class="p3"><span class="t1"> </span></p>
<p class="p3"><span class="t5">Sākhalyañca paṭisanthāro ca. (15) </span></p>
<p class="p3">Friendliness and hospitality. </p>
<p class="p3"><span class="t1"> </span></p>
<p class="p3"><span class="t5">Avihiṃsā ca soceyyañca. (16) </span></p>
<p class="p3">Harmlessness and purity. </p>
<p class="p3"><span class="t1"> </span></p>
<p class="p3"><span class="t5">Muṭṭhassaccañca asampajaññañca. (17) </span></p>
<p class="p3">Lack of mindfulness and lack of situational awareness. </p>
<p class="p3"><span class="t1"> </span></p>
<p class="p3"><span class="t5">Sati ca sampajaññañca. (18) </span></p>
<p class="p3">Mindfulness and situational awareness. </p>
<p class="p3"><span class="t1"> </span></p>
<p class="p3"><span class="t5">Indriyesu aguttadvāratā ca bhojane amattaññutā ca. (19) </span></p>
<p class="p3">Not guarding the sense doors and eating too much. </p>
<p class="p3"><span class="t1"> </span></p>
<p class="p3"><span class="t5">Indriyesu guttadvāratā ca bhojane mattaññutā ca. (20) </span></p>
<p class="p3">Guarding the sense doors and moderation in eating. </p>
<p class="p3"><span class="t1"> </span></p>
<p class="p3"><span class="t5">Paṭisaṅkhānabalañca bhāvanābalañca. (21) </span></p>
<p class="p3">The power of reflection and the power of development. </p>
<p class="p3"><span class="t1"> </span></p>
<p class="p3"><span class="t5">Satibalañca samādhibalañca. (22) </span></p>
<p class="p3">The power of mindfulness and the power of immersion. </p>
<p class="p3"><span class="t1"> </span></p>
<p class="p3"><span class="t5">Samatho ca vipassanā ca. (23) </span></p>
<p class="p3">Serenity and discernment. </p>
<p class="p3"><span class="t1"> </span></p>
<p class="p3"><span class="t5">Samathanimittañca paggahanimittañca. (24) </span></p>
<p class="p3">The foundation of serenity and the foundation of exertion. </p>
<p class="p3"><span class="t1"> </span></p>
<p class="p3"><span class="t5">Paggaho ca avikkhepo ca. (25) </span></p>
<p class="p3">Exertion, and not being distracted. </p>
<p class="p3"><span class="t1"> </span></p>
<p class="p3"><span class="t5">Sīlavipatti ca diṭṭhivipatti ca. (26) </span></p>
<p class="p3">Failure in ethics and failure in view. </p>
<p class="p3"><span class="t1"> </span></p>
<p class="p3"><span class="t5">Sīlasampadā ca diṭṭhisampadā ca. (27) </span></p>
<p class="p3">Accomplishment in ethics and accomplishment in view. </p>
<p class="p3"><span class="t1"> </span></p>
<p class="p3"><span class="t5">Sīlavisuddhi ca diṭṭhivisuddhi ca. (28) </span></p>
<p class="p3">Purification of ethics and purification of view. </p>
<p class="p3"><span class="t1"> </span></p>
<p class="p3"><span class="t5">Diṭṭhivisuddhi kho pana yathā diṭṭhissa ca padhānaṃ. (29) </span></p>
<p class="p3">Purification of view and making an effort in line with that view. </p>
<p class="p3"><span class="t1"> </span></p>
<p class="p3"><span class="t5">Saṃvego ca saṃvejanīyesu ṭhānesu saṃviggassa ca yoniso padhānaṃ. (30) </span></p>
<p class="p3">Inspiration, and making a suitable effort when inspired by inspiring places. </p>
<p class="p3"><span class="t1"> </span></p>
<p class="p3"><span class="t5">Asantuṭṭhitā ca kusalesu dhammesu appaṭivānitā ca padhānasmiṃ. (31) </span></p>
<p class="p3">To never be content with skillful qualities, and to never stop trying. </p>
<p class="p3"><span class="t1"> </span></p>
<p class="p3"><span class="t5">Vijjā ca vimutti ca. (32) </span></p>
<p class="p3">Knowledge and freedom. </p>
<p class="p3"><span class="t1"> </span></p>
<p class="p3"><span class="t5">Khayeñāṇaṃ anuppādeñāṇaṃ. (33) </span></p>
<p class="p3">Knowledge of ending and knowledge of non-arising. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena dve dhammā sammadakkhātā. </span></p>
<p class="p3">These are the teachings grouped by two that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">3. Tika </span></p>
<p class="p3">3. Threes </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena tayo dhammā sammadakkhātā. </span></p>
<p class="p3">There are teachings grouped by three that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame tayo? </span></p>
<p class="p3">What are the teachings grouped by three? </p>
<p class="p3"><span class="t1"> </span></p>
<p class="p3"><span class="t5">Tīṇi akusalamūlāni—</span></p>
<p class="p3">Three unskillful roots: </p>
<p class="p3"><span class="t1"> </span></p>
<p class="p3"><span class="t5">lobho akusalamūlaṃ, doso akusalamūlaṃ, moho akusalamūlaṃ. (1) </span></p>
<p class="p3">greed, hate, and delusion. </p>
<p class="p3"><span class="t1"> </span></p>
<p class="p3"><span class="t5">Tīṇi kusalamūlāni—</span></p>
<p class="p3">Three skillful roots: </p>
<p class="p3"><span class="t1"> </span></p>
<p class="p3"><span class="t5">alobho kusalamūlaṃ, adoso kusalamūlaṃ, amoho kusalamūlaṃ. (2) </span></p>
<p class="p3">non-greed, non-hate, and non-delusion. </p>
<p class="p3"><span class="t1"> </span></p>
<p class="p3"><span class="t5">Tīṇi duccaritāni—</span></p>
<p class="p3">Three ways of performing bad conduct: </p>
<p class="p3"><span class="t1"> </span></p>
<p class="p3"><span class="t5">kāyaduccaritaṃ, vacīduccaritaṃ, manoduccaritaṃ. (3) </span></p>
<p class="p3">by body, speech, and mind. </p>
<p class="p3"><span class="t1"> </span></p>
<p class="p3"><span class="t5">Tīṇi sucaritāni—</span></p>
<p class="p3">Three ways of performing good conduct: </p>
<p class="p3"><span class="t1"> </span></p>
<p class="p3"><span class="t5">kāyasucaritaṃ, vacīsucaritaṃ, manosucaritaṃ. (4) </span></p>
<p class="p3">by body, speech, and mind. </p>
<p class="p3"><span class="t1"> </span></p>
<p class="p3"><span class="t5">Tayo akusalavitakkā—</span></p>
<p class="p3">Three unskillful thoughts: </p>
<p class="p3"><span class="t1"> </span></p>
<p class="p3"><span class="t5">kāmavitakko, byāpādavitakko, vihiṃsāvitakko. (5) </span></p>
<p class="p3">sensuality, malice, and cruelty. </p>
<p class="p3"><span class="t1"> </span></p>
<p class="p3"><span class="t5">Tayo kusalavitakkā—</span></p>
<p class="p3">Three skillful thoughts: </p>
<p class="p3"><span class="t1"> </span></p>
<p class="p3"><span class="t5">nekkhammavitakko, abyāpādavitakko, avihiṃsāvitakko. (6) </span></p>
<p class="p3">renunciation, good will, and harmlessness. </p>
<p class="p3"><span class="t1"> </span></p>
<p class="p3"><span class="t5">Tayo akusalasaṅkappā—</span></p>
<p class="p3">Three unskillful intentions: </p>
<p class="p3"><span class="t1"> </span></p>
<p class="p3"><span class="t5">kāmasaṅkappo, byāpādasaṅkappo, vihiṃsāsaṅkappo. (7) </span></p>
<p class="p3">sensuality, malice, and cruelty. </p>
<p class="p3"><span class="t1"> </span></p>
<p class="p3"><span class="t5">Tayo kusalasaṅkappā—</span></p>
<p class="p3">Three skillful intentions: </p>
<p class="p3"><span class="t1"> </span></p>
<p class="p3"><span class="t5">nekkhammasaṅkappo, abyāpādasaṅkappo, avihiṃsāsaṅkappo. (8) </span></p>
<p class="p3">renunciation, good will, and harmlessness. </p>
<p class="p3"><span class="t1"> </span></p>
<p class="p3"><span class="t5">Tisso akusalasaññā—</span></p>
<p class="p3">Three unskillful perceptions: </p>
<p class="p3"><span class="t1"> </span></p>
<p class="p3"><span class="t5">kāmasaññā, byāpādasaññā, vihiṃsāsaññā. (9) </span></p>
<p class="p3">sensuality, malice, and cruelty. </p>
<p class="p3"><span class="t1"> </span></p>
<p class="p3"><span class="t5">Tisso kusalasaññā—</span></p>
<p class="p3">Three skillful perceptions: </p>
<p class="p3"><span class="t1"> </span></p>
<p class="p3"><span class="t5">nekkhammasaññā, abyāpādasaññā, avihiṃsāsaññā. (10) </span></p>
<p class="p3">renunciation, good will, and harmlessness. </p>
<p class="p3"><span class="t1"> </span></p>
<p class="p3"><span class="t5">Tisso akusaladhātuyo—</span></p>
<p class="p3">Three unskillful elements: </p>
<p class="p3"><span class="t1"> </span></p>
<p class="p3"><span class="t5">kāmadhātu, byāpādadhātu, vihiṃsādhātu. (11) </span></p>
<p class="p3">sensuality, malice, and cruelty. </p>
<p class="p3"><span class="t1"> </span></p>
<p class="p3"><span class="t5">Tisso kusaladhātuyo—</span></p>
<p class="p3">Three skillful elements: </p>
<p class="p3"><span class="t1"> </span></p>
<p class="p3"><span class="t5">nekkhammadhātu, abyāpādadhātu, avihiṃsādhātu. (12) </span></p>
<p class="p3">renunciation, good will, and harmlessness. </p>
<p class="p3"><span class="t1"> </span></p>
<p class="p3"><span class="t5">Aparāpi tisso dhātuyo—</span></p>
<p class="p3">Another three elements: </p>
<p class="p3"><span class="t1"> </span></p>
<p class="p3"><span class="t5">kāmadhātu, rūpadhātu, arūpadhātu. (13) </span></p>
<p class="p3">sensuality, form, and formlessness. </p>
<p class="p3"><span class="t1"> </span></p>
<p class="p3"><span class="t5">Aparāpi tisso dhātuyo—</span></p>
<p class="p3">Another three elements: </p>
<p class="p3"><span class="t1"> </span></p>
<p class="p3"><span class="t5">rūpadhātu, arūpadhātu, nirodhadhātu. (14) </span></p>
<p class="p3">form, formlessness, and cessation. </p>
<p class="p3"><span class="t1"> </span></p>
<p class="p3"><span class="t5">Aparāpi tisso dhātuyo—</span></p>
<p class="p3">Another three elements: </p>
<p class="p3"><span class="t1"> </span></p>
<p class="p3"><span class="t5">hīnadhātu, majjhimadhātu, paṇītadhātu. (15) </span></p>
<p class="p3">lower, middle, and higher. </p>
<p class="p3"><span class="t1"> </span></p>
<p class="p3"><span class="t5">Tisso taṇhā—</span></p>
<p class="p3">Three cravings: </p>
<p class="p3"><span class="t1"> </span></p>
<p class="p3"><span class="t5">kāmataṇhā, bhavataṇhā, vibhavataṇhā. (16) </span></p>
<p class="p3">for sensual pleasures, to continue existence, and to end existence. </p>
<p class="p3"><span class="t1"> </span></p>
<p class="p3"><span class="t5">Aparāpi tisso taṇhā—</span></p>
<p class="p3">Another three cravings: </p>
<p class="p3"><span class="t1"> </span></p>
<p class="p3"><span class="t5">kāmataṇhā, rūpataṇhā, arūpataṇhā. (17) </span></p>
<p class="p3">sensuality, form, and formlessness. </p>
<p class="p3"><span class="t1"> </span></p>
<p class="p3"><span class="t5">Aparāpi tisso taṇhā—</span></p>
<p class="p3">Another three cravings: </p>
<p class="p3"><span class="t1"> </span></p>
<p class="p3"><span class="t5">rūpataṇhā, arūpataṇhā, nirodhataṇhā. (18) </span></p>
<p class="p3">form, formlessness, and cessation. </p>
<p class="p3"><span class="t1"> </span></p>
<p class="p3"><span class="t5">Tīṇi saṃyojanāni—</span></p>
<p class="p3">Three fetters: </p>
<p class="p3"><span class="t1"> </span></p>
<p class="p3"><span class="t5">sakkāyadiṭṭhi, vicikicchā, sīlabbataparāmāso. (19) </span></p>
<p class="p3">identity view, doubt, and misapprehension of precepts and observances. </p>
<p class="p3"><span class="t1"> </span></p>
<p class="p3"><span class="t5">Tayo āsavā—</span></p>
<p class="p3">Three defilements: </p>
<p class="p3"><span class="t1"> </span></p>
<p class="p3"><span class="t5">kāmāsavo, bhavāsavo, avijjāsavo. (20) </span></p>
<p class="p3">sensuality, desire for continued existence, and ignorance. </p>
<p class="p3"><span class="t1"> </span></p>
<p class="p3"><span class="t5">Tayo bhavā—</span></p>
<p class="p3">Three realms of existence: </p>
<p class="p3"><span class="t1"> </span></p>
<p class="p3"><span class="t5">kāmabhavo, rūpabhavo, arūpabhavo. (21) </span></p>
<p class="p3">sensual, form, and formless. </p>
<p class="p3"><span class="t1"> </span></p>
<p class="p3"><span class="t5">Tisso esanā—</span></p>
<p class="p3">Three searches: </p>
<p class="p3"><span class="t1"> </span></p>
<p class="p3"><span class="t5">kāmesanā, bhavesanā, brahmacariyesanā. (22) </span></p>
<p class="p3">for sensual pleasures, for continued existence, and for a spiritual path. </p>
<p class="p3"><span class="t1"> </span></p>
<p class="p3"><span class="t5">Tisso vidhā—</span></p>
<p class="p3">Three kinds of discrimination: </p>
<p class="p3"><span class="t1"> </span></p>
<p class="p3"><span class="t5">seyyohamasmīti vidhā, sadisohamasmīti vidhā, hīnohamasmīti vidhā. (23) </span></p>
<p class="p3">‘I’m better’, ‘I’m equal’, and ‘I’m worse’. </p>
<p class="p3"><span class="t1"> </span></p>
<p class="p3"><span class="t5">Tayo addhā—</span></p>
<p class="p3">Three periods: </p>
<p class="p3"><span class="t1"> </span></p>
<p class="p3"><span class="t5">atīto addhā, anāgato addhā, paccuppanno addhā. (24) </span></p>
<p class="p3">past, future, and present. </p>
<p class="p3"><span class="t1"> </span></p>
<p class="p3"><span class="t5">Tayo antā—</span></p>
<p class="p3">Three extremes: </p>
<p class="p3"><span class="t1"> </span></p>
<p class="p3"><span class="t5">sakkāyo anto, sakkāyasamudayo anto, sakkāyanirodho anto. (25) </span></p>
<p class="p3">identity, the origin of identity, and the cessation of identity. </p>
<p class="p3"><span class="t1"> </span></p>
<p class="p3"><span class="t5">Tisso vedanā—</span></p>
<p class="p3">Three feelings: </p>
<p class="p3"><span class="t1"> </span></p>
<p class="p3"><span class="t5">sukhā vedanā, dukkhā vedanā, adukkhamasukhā vedanā. (26) </span></p>
<p class="p3">pleasure, pain, and neutral. </p>
<p class="p3"><span class="t1"> </span></p>
<p class="p3"><span class="t5">Tisso dukkhatā—</span></p>
<p class="p3">Three forms of suffering: </p>
<p class="p3"><span class="t1"> </span></p>
<p class="p3"><span class="t5">dukkhadukkhatā, saṅkhāradukkhatā, vipariṇāmadukkhatā. (27) </span></p>
<p class="p3">the suffering inherent in painful feeling, the suffering inherent in conditions, and the suffering inherent in perishing. </p>
<p class="p3"><span class="t1"> </span></p>
<p class="p3"><span class="t5">Tayo rāsī—</span></p>
<p class="p3">Three heaps: </p>
<p class="p3"><span class="t1"> </span></p>
<p class="p3"><span class="t5">micchattaniyato rāsi, sammattaniyato rāsi, aniyato rāsi. (28) </span></p>
<p class="p3">inevitability regarding the wrong way, inevitability regarding the right way, and lack of inevitability. </p>
<p class="p3"><span class="t1"> </span></p>
<p class="p3"><span class="t5">Tayo tamā—</span></p>
<p class="p3">Three darknesses: </p>
<p class="p3"><span class="t1"> </span></p>
<p class="p3"><span class="t5">atītaṃ vā addhānaṃ ārabbha kaṅkhati vicikicchati nādhimuccati na sampasīdati, anāgataṃ vā addhānaṃ ārabbha kaṅkhati vicikicchati nādhimuccati na sampasīdati, etarahi vā paccuppannaṃ addhānaṃ ārabbha kaṅkhati vicikicchati nādhimuccati na sampasīdati. (29) </span></p>
<p class="p3">one is doubtful, uncertain, undecided, and lacking confidence about the past, future, and present. </p>
<p class="p3"><span class="t1"> </span></p>
<p class="p3"><span class="t5">Tīṇi tathāgatassa arakkheyyāni—</span></p>
<p class="p3">Three things a Realized One need not hide. </p>
<p class="p3"><span class="t1"> </span></p>
<p class="p3"><span class="t5">parisuddhakāyasamācāro āvuso tathāgato, natthi tathāgatassa kāyaduccaritaṃ, yaṃ tathāgato rakkheyya: </span></p>
<p class="p3">The Realized One’s behavior by way of body, speech, and mind is pure. He has no misconduct in these three ways that need be hidden, thinking: </p>
<p class="p3"><span class="t1"> </span></p>
<p class="p3"><span class="t5">‘mā me idaṃ paro aññāsī’ti. </span></p>
<p class="p3">‘May others not know this of me.’ </p>
<p class="p3"><span class="t1"> </span></p>
<p class="p3"><span class="t5">Parisuddhavacīsamācāro āvuso, tathāgato, natthi tathāgatassa vacīduccaritaṃ, yaṃ tathāgato rakkheyya: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘mā me idaṃ paro aññāsī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Parisuddhamanosamācāro, āvuso, tathāgato, natthi tathāgatassa manoduccaritaṃ yaṃ tathāgato rakkheyya: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘mā me idaṃ paro aññāsī’ti. (30) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tayo kiñcanā—</span></p>
<p class="p3">Three possessions: </p>
<p class="p3"><span class="t1"> </span></p>
<p class="p3"><span class="t5">rāgo kiñcanaṃ, doso kiñcanaṃ, moho kiñcanaṃ. (31) </span></p>
<p class="p3">greed, hate, and delusion. </p>
<p class="p3"><span class="t1"> </span></p>
<p class="p3"><span class="t5">Tayo aggī—</span></p>
<p class="p3">Three fires: </p>
<p class="p3"><span class="t1"> </span></p>
<p class="p3"><span class="t5">rāgaggi, dosaggi, mohaggi. (32) </span></p>
<p class="p3">greed, hate, and delusion. </p>
<p class="p3"><span class="t1"> </span></p>
<p class="p3"><span class="t5">Aparepi tayo aggī—</span></p>
<p class="p3">Another three fires: </p>
<p class="p3"><span class="t1"> </span></p>
<p class="p3"><span class="t5">āhuneyyaggi, gahapataggi, dakkhiṇeyyaggi. (33) </span></p>
<p class="p3">a fire for those worthy of offerings dedicated to the gods, a fire for householders, and a fire for those worthy of a religious donation. </p>
<p class="p3"><span class="t1"> </span></p>
<p class="p3"><span class="t5">Tividhena rūpasaṅgaho—</span></p>
<p class="p3">A threefold classification of the physical: </p>
<p class="p3"><span class="t1"> </span></p>
<p class="p3"><span class="t5">sanidassanasappaṭighaṃ rūpaṃ, anidassanasappaṭighaṃ rūpaṃ, anidassanaappaṭighaṃ rūpaṃ. (34) </span></p>
<p class="p3">visible and resistant, invisible and resistant, and invisible and non-resistant. </p>
<p class="p3"><span class="t1"> </span></p>
<p class="p3"><span class="t5">Tayo saṅkhārā—</span></p>
<p class="p3">Three choices: </p>
<p class="p3"><span class="t1"> </span></p>
<p class="p3"><span class="t5">puññābhisaṅkhāro, apuññābhisaṅkhāro, āneñjābhisaṅkhāro. (35) </span></p>
<p class="p3">good choices, bad choices, and imperturbable choices. </p>
<p class="p3"><span class="t1"> </span></p>
<p class="p3"><span class="t5">Tayo puggalā—</span></p>
<p class="p3">Three individuals: </p>
<p class="p3"><span class="t1"> </span></p>
<p class="p3"><span class="t5">sekkho puggalo, asekkho puggalo, nevasekkho nāsekkho puggalo. (36) </span></p>
<p class="p3">a trainee, an adept, and one who is neither a trainee nor an adept. </p>
<p class="p3"><span class="t1"> </span></p>
<p class="p3"><span class="t5">Tayo therā—</span></p>
<p class="p3">Three seniors: </p>
<p class="p3"><span class="t1"> </span></p>
<p class="p3"><span class="t5">jātithero, dhammathero, sammutithero. (37) </span></p>
<p class="p3">a senior by birth, a senior in the teaching, and a senior by convention. </p>
<p class="p3"><span class="t1"> </span></p>
<p class="p3"><span class="t5">Tīṇi puññakiriyavatthūni—</span></p>
<p class="p3">Three grounds for making merit: </p>
<p class="p3"><span class="t1"> </span></p>
<p class="p3"><span class="t5">dānamayaṃ puññakiriyavatthu, sīlamayaṃ puññakiriyavatthu, bhāvanāmayaṃ puññakiriyavatthu. (38) </span></p>
<p class="p3">giving, ethical conduct, and meditation. </p>
<p class="p3"><span class="t1"> </span></p>
<p class="p3"><span class="t5">Tīṇi codanāvatthūni—</span></p>
<p class="p3">Three grounds for accusations: </p>
<p class="p3"><span class="t1"> </span></p>
<p class="p3"><span class="t5">diṭṭhena, sutena, parisaṅkāya. (39) </span></p>
<p class="p3">what is seen, heard, and suspected. </p>
<p class="p3"><span class="t1"> </span></p>
<p class="p3"><span class="t5">Tisso kāmūpapattiyo—</span></p>
<p class="p3">Three kinds of sensual rebirth. </p>
<p class="p3"><span class="t1"> </span></p>
<p class="p3"><span class="t5">santāvuso sattā paccupaṭṭhitakāmā, te paccupaṭṭhitesu kāmesu vasaṃ vattenti, seyyathāpi manussā ekacce ca devā ekacce ca vinipātikā. </span></p>
<p class="p3">There are sentient beings who desire what is present. They fall under the sway of presently arisen sensual pleasures. Namely, humans, some gods, and some beings in the underworld. </p>
<p class="p3"><span class="t1"> </span></p>
<p class="p3"><span class="t5">Ayaṃ paṭhamā kāmūpapatti. </span></p>
<p class="p3">This is the first kind of sensual rebirth. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā nimmitakāmā, te nimminitvā nimminitvā kāmesu vasaṃ vattenti, seyyathāpi devā nimmānaratī. </span></p>
<p class="p3">There are sentient beings who desire to create. Having repeatedly created, they fall under the sway of sensual pleasures. Namely, the Gods Who Love to Create. </p>
<p class="p3"><span class="t1"> </span></p>
<p class="p3"><span class="t5">Ayaṃ dutiyā kāmūpapatti. </span></p>
<p class="p3">This is the second kind of sensual rebirth. </p>
<p class="p3"><span class="t1"> </span></p>
<p class="p3"><span class="t5">Santāvuso sattā paranimmitakāmā, te paranimmitesu kāmesu vasaṃ vattenti, seyyathāpi devā paranimmitavasavattī. </span></p>
<p class="p3">There are sentient beings who desire what is created by others. They fall under the sway of sensual pleasures created by others. Namely, the Gods Who Control the Creations of Others. </p>
<p class="p3"><span class="t1"> </span></p>
<p class="p3"><span class="t5">Ayaṃ tatiyā kāmūpapatti. (40) </span></p>
<p class="p3">This is the third kind of sensual rebirth. </p>
<p class="p3"><span class="t1"> </span></p>
<p class="p3"><span class="t5">Tisso sukhūpapattiyo—</span></p>
<p class="p3">Three kinds of pleasant rebirth. </p>
<p class="p3"><span class="t1"> </span></p>
<p class="p3"><span class="t5">santāvuso sattā uppādetvā uppādetvā sukhaṃ viharanti, seyyathāpi devā brahmakāyikā. </span></p>
<p class="p3">There are sentient beings who, having repeatedly given rise to it, dwell in pleasure. Namely, the gods of Brahmā’s Host. </p>
<p class="p3"><span class="t1"> </span></p>
<p class="p3"><span class="t5">Ayaṃ paṭhamā sukhūpapatti. </span></p>
<p class="p3">This is the first pleasant rebirth. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sukhena abhisannā parisannā paripūrā paripphuṭā. </span></p>
<p class="p3">There are sentient beings who are drenched, steeped, filled, and soaked with pleasure. </p>
<p class="p3"><span class="t1"> </span></p>
<p class="p3"><span class="t5">Te kadāci karahaci udānaṃ udānenti: </span></p>
<p class="p3">Every so often they feel inspired to exclaim: </p>
<p class="p3"><span class="t1"> </span></p>
<p class="p3"><span class="t5">‘aho sukhaṃ, aho sukhan’ti, seyyathāpi devā ābhassarā. </span></p>
<p class="p3">‘Oh, what bliss! Oh, what bliss!’ Namely, the gods of streaming radiance. </p>
<p class="p3"><span class="t1"> </span></p>
<p class="p3"><span class="t5">Ayaṃ dutiyā sukhūpapatti. </span></p>
<p class="p3">This is the second pleasant rebirth. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sukhena abhisannā parisannā paripūrā paripphuṭā. </span></p>
<p class="p3">There are sentient beings who are drenched, steeped, filled, and soaked with pleasure. </p>
<p class="p3"><span class="t1"> </span></p>
<p class="p3"><span class="t5">Te santaṃyeva tusitā sukhaṃ paṭisaṃvedenti, seyyathāpi devā subhakiṇhā. </span></p>
<p class="p3">Since they’re truly content, they experience pleasure. Namely, the gods replete with glory. </p>
<p class="p3"><span class="t1"> </span></p>
<p class="p3"><span class="t5">Ayaṃ tatiyā sukhūpapatti. (41) </span></p>
<p class="p3">This is the third pleasant rebirth. </p>
<p class="p3"><span class="t1"> </span></p>
<p class="p3"><span class="t5">Tisso paññā—</span></p>
<p class="p3">Three kinds of wisdom: </p>
<p class="p3"><span class="t1"> </span></p>
<p class="p3"><span class="t5">sekkhā paññā, asekkhā paññā, nevasekkhānāsekkhā paññā. (42) </span></p>
<p class="p3">the wisdom of a trainee, the wisdom of an adept, and the wisdom of one who is neither a trainee nor an adept. </p>
<p class="p3"><span class="t1"> </span></p>
<p class="p3"><span class="t5">Aparāpi tisso paññā—</span></p>
<p class="p3">Another three kinds of wisdom: </p>
<p class="p3"><span class="t1"> </span></p>
<p class="p3"><span class="t5">cintāmayā paññā, sutamayā paññā, bhāvanāmayā paññā. (43) </span></p>
<p class="p3">wisdom produced by thought, learning, and meditation. </p>
<p class="p3"><span class="t1"> </span></p>
<p class="p3"><span class="t5">Tīṇāvudhāni—</span></p>
<p class="p3">Three weapons: </p>
<p class="p3"><span class="t1"> </span></p>
<p class="p3"><span class="t5">sutāvudhaṃ, pavivekāvudhaṃ, paññāvudhaṃ. (44) </span></p>
<p class="p3">learning, seclusion, and wisdom. </p>
<p class="p3"><span class="t1"> </span></p>
<p class="p3"><span class="t5">Tīṇindriyāni—</span></p>
<p class="p3">Three faculties: </p>
<p class="p3"><span class="t1"> </span></p>
<p class="p3"><span class="t5">anaññātaññassāmītindriyaṃ, aññindriyaṃ, aññātāvindriyaṃ. (45) </span></p>
<p class="p3">the faculty of understanding that one’s enlightenment is imminent, the faculty of enlightenment, and the faculty of one who is enlightened. </p>
<p class="p3"><span class="t1"> </span></p>
<p class="p3"><span class="t5">Tīṇi cakkhūni—</span></p>
<p class="p3">Three eyes: </p>
<p class="p3"><span class="t1"> </span></p>
<p class="p3"><span class="t5">maṃsacakkhu, dibbacakkhu, paññācakkhu. (46) </span></p>
<p class="p3">the eye of the flesh, the eye of clairvoyance, and the eye of wisdom. </p>
<p class="p3"><span class="t1"> </span></p>
<p class="p3"><span class="t5">Tisso sikkhā—</span></p>
<p class="p3">Three trainings: </p>
<p class="p3"><span class="t1"> </span></p>
<p class="p3"><span class="t5">adhisīlasikkhā, adhicittasikkhā, adhipaññāsikkhā. (47) </span></p>
<p class="p3">in higher ethics, higher mind, and higher wisdom. </p>
<p class="p3"><span class="t1"> </span></p>
<p class="p3"><span class="t5">Tisso bhāvanā—</span></p>
<p class="p3">Three kinds of development: </p>
<p class="p3"><span class="t1"> </span></p>
<p class="p3"><span class="t5">kāyabhāvanā, cittabhāvanā, paññābhāvanā. (48) </span></p>
<p class="p3">the development of physical endurance, the development of the mind, and the development of wisdom. </p>
<p class="p3"><span class="t1"> </span></p>
<p class="p3"><span class="t5">Tīṇi anuttariyāni—</span></p>
<p class="p3">Three unsurpassable things: </p>
<p class="p3"><span class="t1"> </span></p>
<p class="p3"><span class="t5">dassanānuttariyaṃ, paṭipadānuttariyaṃ, vimuttānuttariyaṃ. (49) </span></p>
<p class="p3">unsurpassable seeing, practice, and freedom. </p>
<p class="p3"><span class="t1"> </span></p>
<p class="p3"><span class="t5">Tayo samādhī—</span></p>
<p class="p3">Three kinds of immersion. </p>
<p class="p3"><span class="t1"> </span></p>
<p class="p3"><span class="t5">savitakkasavicāro samādhi, avitakkavicāramatto samādhi, avitakkaavicāro samādhi. (50) </span></p>
<p class="p3">Immersion with placing the mind and keeping it connected. Immersion without placing the mind, but just keeping it connected. Immersion without placing the mind or keeping it connected. </p>
<p class="p3"><span class="t1"> </span></p>
<p class="p3"><span class="t5">Aparepi tayo samādhī—</span></p>
<p class="p3">Another three kinds of immersion: </p>
<p class="p3"><span class="t1"> </span></p>
<p class="p3"><span class="t5">suññato samādhi, animitto samādhi, appaṇihito samādhi. (51) </span></p>
<p class="p3">emptiness, signless, and undirected. </p>
<p class="p3"><span class="t1"> </span></p>
<p class="p3"><span class="t5">Tīṇi soceyyāni—</span></p>
<p class="p3">Three purities: </p>
<p class="p3"><span class="t1"> </span></p>
<p class="p3"><span class="t5">kāyasoceyyaṃ, vacīsoceyyaṃ, manosoceyyaṃ. (52) </span></p>
<p class="p3">purity of body, speech, and mind. </p>
<p class="p3"><span class="t1"> </span></p>
<p class="p3"><span class="t5">Tīṇi moneyyāni—</span></p>
<p class="p3">Three kinds of sagacity: </p>
<p class="p3"><span class="t1"> </span></p>
<p class="p3"><span class="t5">kāyamoneyyaṃ, vacīmoneyyaṃ, manomoneyyaṃ. (53) </span></p>
<p class="p3">sagacity of body, speech, and mind. </p>
<p class="p3"><span class="t1"> </span></p>
<p class="p3"><span class="t5">Tīṇi kosallāni—</span></p>
<p class="p3">Three skills: </p>
<p class="p3"><span class="t1"> </span></p>
<p class="p3"><span class="t5">āyakosallaṃ, apāyakosallaṃ, upāyakosallaṃ. (54) </span></p>
<p class="p3">skill in progress, skill in regress, and skill in means. </p>
<p class="p3"><span class="t1"> </span></p>
<p class="p3"><span class="t5">Tayo madā—</span></p>
<p class="p3">Three vanities: </p>
<p class="p3"><span class="t1"> </span></p>
<p class="p3"><span class="t5">ārogyamado, yobbanamado, jīvitamado. (55) </span></p>
<p class="p3">the vanity of health, the vanity of youth, and the vanity of life. </p>
<p class="p3"><span class="t1"> </span></p>
<p class="p3"><span class="t5">Tīṇi ādhipateyyāni—</span></p>
<p class="p3">Three ways of putting something in charge: </p>
<p class="p3"><span class="t1"> </span></p>
<p class="p3"><span class="t5">attādhipateyyaṃ, lokādhipateyyaṃ, dhammādhipateyyaṃ. (56) </span></p>
<p class="p3">putting oneself, the world, or the teaching in charge. </p>
<p class="p3"><span class="t1"> </span></p>
<p class="p3"><span class="t5">Tīṇi kathāvatthūni—</span></p>
<p class="p3">Three topics of discussion. </p>
<p class="p3"><span class="t1"> </span></p>
<p class="p3"><span class="t5">atītaṃ vā addhānaṃ ārabbha kathaṃ katheyya: </span></p>
<p class="p3">You might discuss the past: </p>
<p class="p3"><span class="t1"> </span></p>
<p class="p3"><span class="t5">‘evaṃ ahosi atītamaddhānan’ti; </span></p>
<p class="p3">‘That is how it was in the past.’ </p>
<p class="p3"><span class="t1"> </span></p>
<p class="p3"><span class="t5">anāgataṃ vā addhānaṃ ārabbha kathaṃ katheyya: </span></p>
<p class="p3">You might discuss the future: </p>
<p class="p3"><span class="t1"> </span></p>
<p class="p3"><span class="t5">‘evaṃ bhavissati anāgatamaddhānan’ti; </span></p>
<p class="p3">‘That is how it will be in the future.’ </p>
<p class="p3"><span class="t1"> </span></p>
<p class="p3"><span class="t5">etarahi vā paccuppannaṃ addhānaṃ ārabbha kathaṃ katheyya: </span></p>
<p class="p3">Or you might discuss the present: </p>
<p class="p3"><span class="t1"> </span></p>
<p class="p3"><span class="t5">‘evaṃ hoti etarahi paccuppannaṃ addhānan’ti. (57) </span></p>
<p class="p3">‘This is how it is at present.’ </p>
<p class="p3"><span class="t1"> </span></p>
<p class="p3"><span class="t5">Tisso vijjā—</span></p>
<p class="p3">Three knowledges: </p>
<p class="p3"><span class="t1"> </span></p>
<p class="p3"><span class="t5">pubbenivāsānussatiñāṇaṃ vijjā, sattānaṃ cutūpapāteñāṇaṃ vijjā, āsavānaṃ khayeñāṇaṃ vijjā. (58) </span></p>
<p class="p3">recollection of past lives, knowledge of the death and rebirth of sentient beings, and knowledge of the ending of defilements. </p>
<p class="p3"><span class="t1"> </span></p>
<p class="p3"><span class="t5">Tayo vihārā—</span></p>
<p class="p3">Three meditative abidings: </p>
<p class="p3"><span class="t1"> </span></p>
<p class="p3"><span class="t5">dibbo vihāro, brahmā vihāro, ariyo vihāro. (59) </span></p>
<p class="p3">the meditation of the gods, the meditation of Brahmā, and the meditation of the noble ones. </p>
<p class="p3"><span class="t1"> </span></p>
<p class="p3"><span class="t5">Tīṇi pāṭihāriyāni—</span></p>
<p class="p3">Three demonstrations: </p>
<p class="p3"><span class="t1"> </span></p>
<p class="p3"><span class="t5">iddhipāṭihāriyaṃ, ādesanāpāṭihāriyaṃ, anusāsanīpāṭihāriyaṃ. (60) </span></p>
<p class="p3">a demonstration of psychic power, a demonstration of revealing, and an instructional demonstration. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena tayo dhammā sammadakkhātā. </span></p>
<p class="p3">These are the teachings grouped by three that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">4. Catukka </span></p>
<p class="p3">4. Fours </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena cattāro dhammā sammadakkhātā. </span></p>
<p class="p3">There are teachings grouped by four that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ, na vivaditabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What are the teachings grouped by four? </p>
<p class="p3"><span class="t1"> </span></p>
<p class="p3"><span class="t5">Cattāro satipaṭṭhānā. </span></p>
<p class="p3">Four kinds of mindfulness meditation. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ. </span></p>
<p class="p3">It’s when a mendicant meditates by observing an aspect of the body—keen, aware, and mindful, rid of desire and aversion for the world. </p>
<p class="p3"><span class="t1"> </span></p>
<p class="p3"><span class="t5">Vedanāsu vedanānupassī … pe … </span></p>
<p class="p3">They meditate observing an aspect of feelings … </p>
<p class="p3"><span class="t1"> </span></p>
<p class="p3"><span class="t5">citte cittānupassī … pe … </span></p>
<p class="p3">mind … </p>
<p class="p3"><span class="t1"> </span></p>
<p class="p3"><span class="t5">dhammesu dhammānupassī viharati ātāpī sampajāno satimā vineyya loke abhijjhādomanassaṃ. (1) </span></p>
<p class="p3">principles—keen, aware, and mindful, rid of desire and aversion for the world. </p>
<p class="p3"><span class="t1"> </span></p>
<p class="p3"><span class="t5">Cattāro sammappadhānā. </span></p>
<p class="p3">Four right efforts. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati. </span></p>
<p class="p3">A mendicant generates enthusiasm, tries, makes an effort, exerts the mind, and strives so that bad, unskillful qualities don’t arise. </p>
<p class="p3"><span class="t1"> </span></p>
<p class="p3"><span class="t5">Uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati. </span></p>
<p class="p3">They generate enthusiasm, try, make an effort, exert the mind, and strive so that bad, unskillful qualities that have arisen are given up. </p>
<p class="p3"><span class="t1"> </span></p>
<p class="p3"><span class="t5">Anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati. </span></p>
<p class="p3">They generate enthusiasm, try, make an effort, exert the mind, and strive so that skillful qualities arise. </p>
<p class="p3"><span class="t1"> </span></p>
<p class="p3"><span class="t5">Uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. (2) </span></p>
<p class="p3">They generate enthusiasm, try, make an effort, exert the mind, and strive so that skillful qualities that have arisen remain, are not lost, but increase, mature, and are completed by development. </p>
<p class="p3"><span class="t1"> </span></p>
<p class="p3"><span class="t5">Cattāro iddhipādā. </span></p>
<p class="p3">Four bases of psychic power. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu chandasamādhipadhānasaṅkhārasamannāgataṃ iddhipādaṃ bhāveti. </span></p>
<p class="p3">A mendicant develops the basis of psychic power that has immersion due to enthusiasm, and active effort. </p>
<p class="p3"><span class="t1"> </span></p>
<p class="p3"><span class="t5">Cittasamādhipadhānasaṅkhārasamannāgataṃ iddhipādaṃ bhāveti. </span></p>
<p class="p3">They develop the basis of psychic power that has immersion due to mental development, and active effort. </p>
<p class="p3"><span class="t1"> </span></p>
<p class="p3"><span class="t5">Vīriyasamādhipadhānasaṅkhārasamannāgataṃ iddhipādaṃ bhāveti. </span></p>
<p class="p3">They develop the basis of psychic power that has immersion due to energy, and active effort. </p>
<p class="p3"><span class="t1"> </span></p>
<p class="p3"><span class="t5">Vīmaṃsāsamādhipadhānasaṅkhārasamannāgataṃ iddhipādaṃ bhāveti. (3) </span></p>
<p class="p3">They develop the basis of psychic power that has immersion due to inquiry, and active effort. </p>
<p class="p3"><span class="t1"> </span></p>
<p class="p3"><span class="t5">Cattāri jhānāni. </span></p>
<p class="p3">Four absorptions. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. </span></p>
<p class="p3">A mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. </span></p>
<p class="p3">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Pītiyā ca virāgā upekkhako ca viharati sato ca sampajāno, sukhañca kāyena paṭisaṃvedeti, yaṃ taṃ ariyā ācikkhanti: ‘upekkhako satimā sukhavihārī’ti tatiyaṃ jhānaṃ upasampajja viharati. </span></p>
<p class="p3">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </p>
<p class="p3"><span class="t1"> </span></p>
<p class="p3"><span class="t5">Sukhassa ca pahānā dukkhassa ca pahānā, pubbeva somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. (4) </span></p>
<p class="p3">Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </p>
<p class="p3"><span class="t1"> </span></p>
<p class="p3"><span class="t5">Catasso samādhibhāvanā. </span></p>
<p class="p3">Four ways of developing immersion further. </p>
<p class="p3"><span class="t1"> </span></p>
<p class="p3"><span class="t5">Atthāvuso, samādhibhāvanā bhāvitā bahulīkatā diṭṭhadhammasukhavihārāya saṃvattati. </span></p>
<p class="p3">There is a way of developing immersion further that leads to blissful meditation in the present life. </p>
<p class="p3"><span class="t1"> </span></p>
<p class="p3"><span class="t5">Atthāvuso, samādhibhāvanā bhāvitā bahulīkatā ñāṇadassanapaṭilābhāya saṃvattati. </span></p>
<p class="p3">There is a way of developing immersion further that leads to gaining knowledge and vision. </p>
<p class="p3"><span class="t1"> </span></p>
<p class="p3"><span class="t5">Atthāvuso samādhibhāvanā bhāvitā bahulīkatā satisampajaññāya saṃvattati. </span></p>
<p class="p3">There is a way of developing immersion further that leads to mindfulness and awareness. </p>
<p class="p3"><span class="t1"> </span></p>
<p class="p3"><span class="t5">Atthāvuso samādhibhāvanā bhāvitā bahulīkatā āsavānaṃ khayāya saṃvattati. </span></p>
<p class="p3">There is a way of developing immersion further that leads to the ending of defilements. </p>
<p class="p3"><span class="t1"> </span></p>
<p class="p3"><span class="t5">Katamā cāvuso, samādhibhāvanā bhāvitā bahulīkatā diṭṭhadhammasukhavihārāya saṃvattati? </span></p>
<p class="p3">And what is the way of developing immersion further that leads to blissful meditation in the present life? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu vivicceva kāmehi vivicca akusalehi dhammehi savitakkaṃ … </span></p>
<p class="p3">It’s when a mendicant, quite secluded from sensual pleasures, secluded from unskillful qualities, enters and remains in the first absorption … </p>
<p class="p3"><span class="t1"> </span></p>
<p class="p3"><span class="t5">pe … </span></p>
<p class="p3">second absorption … </p>
<p class="p3"><span class="t1"> </span></p>
<p class="p3"><span class="t5">catutthaṃ jhānaṃ upasampajja viharati. </span></p>
<p class="p3">fourth absorption. </p>
<p class="p3"><span class="t1"> </span></p>
<p class="p3"><span class="t5">Ayaṃ, āvuso, samādhibhāvanā bhāvitā bahulīkatā diṭṭhadhammasukhavihārāya saṃvattati. (5.1) </span></p>
<p class="p3">This is the way of developing immersion further that leads to blissful meditation in the present life. </p>
<p class="p3"><span class="t1"> </span></p>
<p class="p3"><span class="t5">Katamā cāvuso, samādhibhāvanā bhāvitā bahulīkatā ñāṇadassanapaṭilābhāya saṃvattati? </span></p>
<p class="p3">And what is the way of developing immersion further that leads to gaining knowledge and vision? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu ālokasaññaṃ manasi karoti, divāsaññaṃ adhiṭṭhāti yathā divā tathā rattiṃ, yathā rattiṃ tathā divā. </span></p>
<p class="p3">A mendicant focuses on the perception of light, concentrating on the perception of day regardless of whether it is night or day. </p>
<p class="p3"><span class="t1"> </span></p>
<p class="p3"><span class="t5">Iti vivaṭena cetasā apariyonaddhena sappabhāsaṃ cittaṃ bhāveti. </span></p>
<p class="p3">And so, with an open and unenveloped heart, they develop a mind that’s full of radiance. </p>
<p class="p3"><span class="t1"> </span></p>
<p class="p3"><span class="t5">Ayaṃ, āvuso, samādhibhāvanā bhāvitā bahulīkatā ñāṇadassanapaṭilābhāya saṃvattati. (5.2) </span></p>
<p class="p3">This is the way of developing immersion further that leads to gaining knowledge and vision. </p>
<p class="p3"><span class="t1"> </span></p>
<p class="p3"><span class="t5">Katamā cāvuso, samādhibhāvanā bhāvitā bahulīkatā satisampajaññāya saṃvattati? </span></p>
<p class="p3">And what is the way of developing immersion further that leads to mindfulness and awareness? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno viditā vedanā uppajjanti, viditā upaṭṭhahanti, viditā abbhatthaṃ gacchanti. </span></p>
<p class="p3">A mendicant knows feelings as they arise, as they remain, and as they go away. </p>
<p class="p3"><span class="t1"> </span></p>
<p class="p3"><span class="t5">Viditā saññā uppajjanti, viditā upaṭṭhahanti, viditā abbhatthaṃ gacchanti. </span></p>
<p class="p3">They know perceptions as they arise, as they remain, and as they go away. </p>
<p class="p3"><span class="t1"> </span></p>
<p class="p3"><span class="t5">Viditā vitakkā uppajjanti, viditā upaṭṭhahanti, viditā abbhatthaṃ gacchanti. </span></p>
<p class="p3">They know thoughts as they arise, as they remain, and as they go away. </p>
<p class="p3"><span class="t1"> </span></p>
<p class="p3"><span class="t5">Ayaṃ, āvuso, samādhibhāvanā bhāvitā bahulīkatā satisampajaññāya saṃvattati. (5.3) </span></p>
<p class="p3">This is the way of developing immersion further that leads to mindfulness and awareness. </p>
<p class="p3"><span class="t1"> </span></p>
<p class="p3"><span class="t5">Katamā cāvuso, samādhibhāvanā bhāvitā bahulīkatā āsavānaṃ khayāya saṃvattati? </span></p>
<p class="p3">And what is the way of developing immersion further that leads to the ending of defilements? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu pañcasu upādānakkhandhesu udayabbayānupassī viharati. </span></p>
<p class="p3">A mendicant meditates observing rise and fall in the five grasping aggregates. </p>
<p class="p3"><span class="t1"> </span></p>
<p class="p3"><span class="t5">Iti rūpaṃ, iti rūpassa samudayo, iti rūpassa atthaṅgamo. </span></p>
<p class="p3">‘Such is form, such is the origin of form, such is the ending of form. </p>
<p class="p3"><span class="t1"> </span></p>
<p class="p3"><span class="t5">Iti vedanā … pe … </span></p>
<p class="p3">Such are feelings … </p>
<p class="p3"><span class="t1"> </span></p>
<p class="p3"><span class="t5">iti saññā … </span></p>
<p class="p3">perceptions … </p>
<p class="p3"><span class="t1"> </span></p>
<p class="p3"><span class="t5">iti saṅkhārā … </span></p>
<p class="p3">choices … </p>
<p class="p3"><span class="t1"> </span></p>
<p class="p3"><span class="t5">iti viññāṇaṃ, iti viññāṇassa samudayo, iti viññāṇassa atthaṅgamo. </span></p>
<p class="p3">consciousness, such is the origin of consciousness, such is the ending of consciousness.’ </p>
<p class="p3"><span class="t1"> </span></p>
<p class="p3"><span class="t5">Ayaṃ, āvuso, samādhibhāvanā bhāvitā bahulīkatā āsavānaṃ khayāya saṃvattati. (5.4) </span></p>
<p class="p3">This is the way of developing immersion further that leads to the ending of defilements. </p>
<p class="p3"><span class="t1"> </span></p>
<p class="p3"><span class="t5">Catasso appamaññā. </span></p>
<p class="p3">Four immeasurables. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu mettāsahagatena cetasā ekaṃ disaṃ pharitvā viharati. Tathā dutiyaṃ. Tathā tatiyaṃ. Tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyāpajjena pharitvā viharati. </span></p>
<p class="p3">A mendicant meditates spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Karuṇāsahagatena cetasā … pe … </span></p>
<p class="p3">They meditate spreading a heart full of compassion … </p>
<p class="p3"><span class="t1"> </span></p>
<p class="p3"><span class="t5">muditāsahagatena cetasā … pe … </span></p>
<p class="p3">rejoicing … </p>
<p class="p3"><span class="t1"> </span></p>
<p class="p3"><span class="t5">upekkhāsahagatena cetasā ekaṃ disaṃ pharitvā viharati. Tathā dutiyaṃ. Tathā tatiyaṃ. Tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyāpajjena pharitvā viharati. (6) </span></p>
<p class="p3">equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Cattāro āruppā. </span></p>
<p class="p3">Four formless states. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. </span></p>
<p class="p3">A mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space. </p>
<p class="p3"><span class="t1"> </span></p>
<p class="p3"><span class="t5">Sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. </span></p>
<p class="p3">Going totally beyond the dimension of infinite space, aware that ‘consciousness is infinite’, they enter and remain in the dimension of infinite consciousness. </p>
<p class="p3"><span class="t1"> </span></p>
<p class="p3"><span class="t5">Sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. </span></p>
<p class="p3">Going totally beyond the dimension of infinite consciousness, aware that ‘there is nothing at all’, they enter and remain in the dimension of nothingness. </p>
<p class="p3"><span class="t1"> </span></p>
<p class="p3"><span class="t5">Sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. (7) </span></p>
<p class="p3">Going totally beyond the dimension of nothingness, they enter and remain in the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">Cattāri apassenāni. </span></p>
<p class="p3">Four supports. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu saṅkhāyekaṃ paṭisevati, saṅkhāyekaṃ adhivāseti, saṅkhāyekaṃ parivajjeti, saṅkhāyekaṃ vinodeti. (8) </span></p>
<p class="p3">After reflection, a mendicant uses some things, endures some things, avoids some things, and gets rid of some things. </p>
<p class="p3"><span class="t1"> </span></p>
<p class="p3"><span class="t5">Cattāro ariyavaṃsā. </span></p>
<p class="p3">Four noble traditions. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu santuṭṭho hoti itarītarena cīvarena, itarītaracīvarasantuṭṭhiyā ca vaṇṇavādī, na ca cīvarahetu anesanaṃ appatirūpaṃ āpajjati; aladdhā ca cīvaraṃ na paritassati, laddhā ca cīvaraṃ agadhito amucchito anajjhāpanno ādīnavadassāvī nissaraṇapañño paribhuñjati; tāya ca pana itarītaracīvarasantuṭṭhiyā nevattānukkaṃseti na paraṃ vambheti. </span></p>
<p class="p3">A mendicant is content with any kind of robe, and praises such contentment. They don’t try to get hold of a robe in an improper way. They don’t get upset if they don’t get a robe. And if they do get a robe, they use it untied, uninfatuated, unattached, seeing the drawback, and understanding the escape. And on account of that they don’t glorify themselves or put others down. </p>
<p class="p3"><span class="t1"> </span></p>
<p class="p3"><span class="t5">Yo hi tattha dakkho analaso sampajāno paṭissato, ayaṃ vuccatāvuso: ‘bhikkhu porāṇe aggaññe ariyavaṃse ṭhito’. (9.1) </span></p>
<p class="p3">A mendicant who is deft, tireless, aware, and mindful in this is said to stand in the ancient, original noble tradition. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu santuṭṭho hoti itarītarena piṇḍapātena, itarītarapiṇḍapātasantuṭṭhiyā ca vaṇṇavādī, na ca piṇḍapātahetu anesanaṃ appatirūpaṃ āpajjati; aladdhā ca piṇḍapātaṃ na paritassati, laddhā ca piṇḍapātaṃ agadhito amucchito anajjhāpanno ādīnavadassāvī nissaraṇapañño paribhuñjati; tāya ca pana itarītarapiṇḍapātasantuṭṭhiyā nevattānukkaṃseti na paraṃ vambheti. </span></p>
<p class="p3">Furthermore, a mendicant is content with any kind of alms-food … </p>
<p class="p3"><span class="t1"> </span></p>
<p class="p3"><span class="t5">Yo hi tattha dakkho analaso sampajāno paṭissato, ayaṃ vuccatāvuso: ‘bhikkhu porāṇe aggaññe ariyavaṃse ṭhito’. (9.2) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu santuṭṭho hoti itarītarena senāsanena, itarītarasenāsanasantuṭṭhiyā ca vaṇṇavādī, na ca senāsanahetu anesanaṃ appatirūpaṃ āpajjati; aladdhā ca senāsanaṃ na paritassati, laddhā ca senāsanaṃ agadhito amucchito anajjhāpanno ādīnavadassāvī nissaraṇapañño paribhuñjati; tāya ca pana itarītarasenāsanasantuṭṭhiyā nevattānukkaṃseti na paraṃ vambheti. </span></p>
<p class="p3">Furthermore, a mendicant is content with any kind of lodgings … </p>
<p class="p3"><span class="t1"> </span></p>
<p class="p3"><span class="t5">Yo hi tattha dakkho analaso sampajāno paṭissato, ayaṃ vuccatāvuso: ‘bhikkhu porāṇe aggaññe ariyavaṃse ṭhito’. (9.3) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu pahānārāmo hoti pahānarato, bhāvanārāmo hoti bhāvanārato; tāya ca pana pahānārāmatāya pahānaratiyā bhāvanārāmatāya bhāvanāratiyā nevattānukkaṃseti na paraṃ vambheti. </span></p>
<p class="p3">Furthermore, a mendicant enjoys giving up and loves to give up. They enjoy meditation and love to meditate. But they don’t glorify themselves or put down others on account of their love for giving up and meditation. </p>
<p class="p3"><span class="t1"> </span></p>
<p class="p3"><span class="t5">Yo hi tattha dakkho analaso sampajāno paṭissato ayaṃ vuccatāvuso: ‘bhikkhu porāṇe aggaññe ariyavaṃse ṭhito’. (9.4) </span></p>
<p class="p3">A mendicant who is deft, tireless, aware, and mindful in this is said to stand in the ancient, original noble tradition. </p>
<p class="p3"><span class="t1"> </span></p>
<p class="p3"><span class="t5">Cattāri padhānāni. </span></p>
<p class="p3">Four efforts. </p>
<p class="p3"><span class="t1"> </span></p>
<p class="p3"><span class="t5">Saṃvarapadhānaṃ pahānapadhānaṃ bhāvanāpadhānaṃ anurakkhaṇāpadhānaṃ. </span></p>
<p class="p3">The efforts to restrain, to give up, to develop, and to preserve. </p>
<p class="p3"><span class="t1"> </span></p>
<p class="p3"><span class="t5">Katamañcāvuso, saṃvarapadhānaṃ? </span></p>
<p class="p3">And what is the effort to restrain? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu cakkhunā rūpaṃ disvā na nimittaggāhī hoti nānubyañjanaggāhī. </span></p>
<p class="p3">When a mendicant sees a sight with their eyes, they don’t get caught up in the features and details. </p>
<p class="p3"><span class="t1"> </span></p>
<p class="p3"><span class="t5">Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. </span></p>
<p class="p3">If the faculty of sight were left unrestrained, bad unskillful qualities of desire and aversion would become overwhelming. For this reason, they practice restraint, protecting the faculty of sight, and achieving its restraint. </p>
<p class="p3"><span class="t1"> </span></p>
<p class="p3"><span class="t5">Sotena saddaṃ sutvā … </span></p>
<p class="p3">When they hear a sound with their ears … </p>
<p class="p3"><span class="t1"> </span></p>
<p class="p3"><span class="t5">ghānena gandhaṃ ghāyitvā … </span></p>
<p class="p3">When they smell an odor with their nose … </p>
<p class="p3"><span class="t1"> </span></p>
<p class="p3"><span class="t5">jivhāya rasaṃ sāyitvā … </span></p>
<p class="p3">When they taste a flavor with their tongue … </p>
<p class="p3"><span class="t1"> </span></p>
<p class="p3"><span class="t5">kāyena phoṭṭhabbaṃ phusitvā … </span></p>
<p class="p3">When they feel a touch with their body … </p>
<p class="p3"><span class="t1"> </span></p>
<p class="p3"><span class="t5">manasā dhammaṃ viññāya na nimittaggāhī hoti nānubyañjanaggāhī. </span></p>
<p class="p3">When they know a thought with their mind, they don’t get caught up in the features and details. </p>
<p class="p3"><span class="t1"> </span></p>
<p class="p3"><span class="t5">Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. </span></p>
<p class="p3">If the faculty of mind were left unrestrained, bad unskillful qualities of desire and aversion would become overwhelming. For this reason, they practice restraint, protecting the faculty of mind, and achieving its restraint. </p>
<p class="p3"><span class="t1"> </span></p>
<p class="p3"><span class="t5">Idaṃ vuccatāvuso, saṃvarapadhānaṃ. (10.1) </span></p>
<p class="p3">This is called the effort to restrain. </p>
<p class="p3"><span class="t1"> </span></p>
<p class="p3"><span class="t5">Katamañcāvuso, pahānapadhānaṃ? </span></p>
<p class="p3">And what is the effort to give up? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu uppannaṃ kāmavitakkaṃ nādhivāseti pajahati vinodeti byantiṃ karoti anabhāvaṃ gameti. Uppannaṃ byāpādavitakkaṃ … pe … uppannaṃ vihiṃsāvitakkaṃ … uppannuppanne pāpake akusale dhamme nādhivāseti pajahati vinodeti byantiṃ karoti anabhāvaṃ gameti. </span></p>
<p class="p3">It’s when a mendicant doesn’t tolerate a sensual, malicious, or cruel thought that has arisen, but gives it up, gets rid of it, eliminates it, and exterminates it. They don’t tolerate any bad, unskillful qualities that have arisen, but give them up, get rid of them, eliminate them, and obliterate them. </p>
<p class="p3"><span class="t1"> </span></p>
<p class="p3"><span class="t5">Idaṃ vuccatāvuso, pahānapadhānaṃ. (10.2) </span></p>
<p class="p3">This is called the effort to give up. </p>
<p class="p3"><span class="t1"> </span></p>
<p class="p3"><span class="t5">Katamañcāvuso, bhāvanāpadhānaṃ? </span></p>
<p class="p3">And what is the effort to develop? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Dhammavicayasambojjhaṅgaṃ bhāveti … vīriyasambojjhaṅgaṃ bhāveti … pītisambojjhaṅgaṃ bhāveti … passaddhisambojjhaṅgaṃ bhāveti … samādhisambojjhaṅgaṃ bhāveti … upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. </span></p>
<p class="p3">It’s when a mendicant develops the awakening factors of mindfulness, investigation of principles, energy, rapture, tranquility, immersion, and equanimity, which rely on seclusion, fading away, and cessation, and ripen as letting go. </p>
<p class="p3"><span class="t1"> </span></p>
<p class="p3"><span class="t5">Idaṃ vuccatāvuso, bhāvanāpadhānaṃ. (10.3) </span></p>
<p class="p3">This is called the effort to develop. </p>
<p class="p3"><span class="t1"> </span></p>
<p class="p3"><span class="t5">Katamañcāvuso, anurakkhaṇāpadhānaṃ? </span></p>
<p class="p3">And what is the effort to preserve? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu uppannaṃ bhadrakaṃ samādhinimittaṃ anurakkhati—aṭṭhikasaññaṃ, puḷuvakasaññaṃ, vinīlakasaññaṃ, vicchiddakasaññaṃ, uddhumātakasaññaṃ. </span></p>
<p class="p3">It’s when a mendicant preserves a meditation subject that’s a fine foundation of immersion: the perception of a skeleton, a worm-infested corpse, a livid corpse, a split open corpse, or a bloated corpse. </p>
<p class="p3"><span class="t1"> </span></p>
<p class="p3"><span class="t5">Idaṃ vuccatāvuso, anurakkhaṇāpadhānaṃ. (10.4) </span></p>
<p class="p3">This is called the effort to preserve. </p>
<p class="p3"><span class="t1"> </span></p>
<p class="p3"><span class="t5">Cattāri ñāṇāni—</span></p>
<p class="p3">Four knowledges: </p>
<p class="p3"><span class="t1"> </span></p>
<p class="p3"><span class="t5">dhamme ñāṇaṃ, anvaye ñāṇaṃ, pariye ñāṇaṃ, sammutiyā ñāṇaṃ. (11) </span></p>
<p class="p3">knowledge of the present phenomena, inferential knowledge, knowledge of others’ minds, and conventional knowledge. </p>
<p class="p3"><span class="t1"> </span></p>
<p class="p3"><span class="t5">Aparānipi cattāri ñāṇāni—</span></p>
<p class="p3">Another four knowledges: </p>
<p class="p3"><span class="t1"> </span></p>
<p class="p3"><span class="t5">dukkhe ñāṇaṃ, dukkhasamudaye ñāṇaṃ, dukkhanirodhe ñāṇaṃ, dukkhanirodhagāminiyā paṭipadāya ñāṇaṃ. (12) </span></p>
<p class="p3">knowing about suffering, the origin of suffering, the cessation of suffering, and the practice that leads to the cessation of suffering. </p>
<p class="p3"><span class="t1"> </span></p>
<p class="p3"><span class="t5">Cattāri sotāpattiyaṅgāni—</span></p>
<p class="p3">Four factors of stream-entry: </p>
<p class="p3"><span class="t1"> </span></p>
<p class="p3"><span class="t5">sappurisasaṃsevo, saddhammassavanaṃ, yonisomanasikāro, dhammānudhammappaṭipatti. (13) </span></p>
<p class="p3">associating with good people, listening to the true teaching, proper attention, and practicing in line with the teaching. </p>
<p class="p3"><span class="t1"> </span></p>
<p class="p3"><span class="t5">Cattāri sotāpannassa aṅgāni. </span></p>
<p class="p3">Four factors of a stream-enterer. </p>
<p class="p3"><span class="t1"> </span></p>
<p class="p3"><span class="t5">Idhāvuso, ariyasāvako buddhe aveccappasādena samannāgato hoti: </span></p>
<p class="p3">A noble disciple has experiential confidence in the Buddha: </p>
<p class="p3"><span class="t1"> </span></p>
<p class="p3"><span class="t5">‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho, bhagavā’ti. </span></p>
<p class="p3">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </p>
<p class="p3"><span class="t1"> </span></p>
<p class="p3"><span class="t5">Dhamme aveccappasādena samannāgato hoti: </span></p>
<p class="p3">They have experiential confidence in the teaching: </p>
<p class="p3"><span class="t1"> </span></p>
<p class="p3"><span class="t5">‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti. </span></p>
<p class="p3">‘The teaching is well explained by the Buddha—visible in this very life, immediately effective, inviting inspection, relevant, so that sensible people can know it for themselves.’ </p>
<p class="p3"><span class="t1"> </span></p>
<p class="p3"><span class="t5">Saṃghe aveccappasādena samannāgato hoti: </span></p>
<p class="p3">They have experiential confidence in the Saṅgha: </p>
<p class="p3"><span class="t1"> </span></p>
<p class="p3"><span class="t5">‘suppaṭipanno bhagavato sāvakasaṃgho ujuppaṭipanno bhagavato sāvakasaṃgho ñāyappaṭipanno bhagavato sāvakasaṃgho sāmīcippaṭipanno bhagavato sāvakasaṃgho yadidaṃ cattāri purisayugāni aṭṭha purisapuggalā, esa bhagavato sāvakasaṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti. </span></p>
<p class="p3">‘The Saṅgha of the Buddha’s disciples is practicing the way that’s good, straightforward, methodical, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’ </p>
<p class="p3"><span class="t1"> </span></p>
<p class="p3"><span class="t5">Ariyakantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṃvattanikehi. (14) </span></p>
<p class="p3">And a noble disciple’s ethical conduct is loved by the noble ones, unbroken, impeccable, spotless, and unmarred, liberating, praised by sensible people, not mistaken, and leading to immersion. </p>
<p class="p3"><span class="t1"> </span></p>
<p class="p3"><span class="t5">Cattāri sāmaññaphalāni—</span></p>
<p class="p3">Four fruits of the ascetic life: </p>
<p class="p3"><span class="t1"> </span></p>
<p class="p3"><span class="t5">sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ. (15) </span></p>
<p class="p3">stream-entry, once-return, non-return, and perfection. </p>
<p class="p3"><span class="t1"> </span></p>
<p class="p3"><span class="t5">Catasso dhātuyo—</span></p>
<p class="p3">Four elements: </p>
<p class="p3"><span class="t1"> </span></p>
<p class="p3"><span class="t5">pathavīdhātu, āpodhātu, tejodhātu, vāyodhātu. (16) </span></p>
<p class="p3">earth, water, fire, and air. </p>
<p class="p3"><span class="t1"> </span></p>
<p class="p3"><span class="t5">Cattāro āhārā—</span></p>
<p class="p3">Four foods: </p>
<p class="p3"><span class="t1"> </span></p>
<p class="p3"><span class="t5">kabaḷīkāro āhāro oḷāriko vā sukhumo vā, phasso dutiyo, manosañcetanā tatiyā, viññāṇaṃ catutthaṃ. (17) </span></p>
<p class="p3">solid food, whether coarse or fine; contact is the second, mental intention the third, and consciousness the fourth. </p>
<p class="p3"><span class="t1"> </span></p>
<p class="p3"><span class="t5">Catasso viññāṇaṭṭhitiyo. </span></p>
<p class="p3">Four bases for consciousness to remain. </p>
<p class="p3"><span class="t1"> </span></p>
<p class="p3"><span class="t5">Rūpūpāyaṃ vā, āvuso, viññāṇaṃ tiṭṭhamānaṃ tiṭṭhati rūpārammaṇaṃ rūpappatiṭṭhaṃ nandūpasecanaṃ vuddhiṃ virūḷhiṃ vepullaṃ āpajjati; </span></p>
<p class="p3">As long as consciousness remains, it remains involved with form, supported by form, founded on form. And with a sprinkle of relishing, it grows, increases, and matures. </p>
<p class="p3"><span class="t1"> </span></p>
<p class="p3"><span class="t5">vedanūpāyaṃ vā āvuso … </span></p>
<p class="p3">Or consciousness remains involved with feeling … </p>
<p class="p3"><span class="t1"> </span></p>
<p class="p3"><span class="t5">saññūpāyaṃ vā, āvuso … pe … </span></p>
<p class="p3">Or consciousness remains involved with perception … </p>
<p class="p3"><span class="t1"> </span></p>
<p class="p3"><span class="t5">saṅkhārūpāyaṃ vā, āvuso, viññāṇaṃ tiṭṭhamānaṃ tiṭṭhati saṅkhārārammaṇaṃ saṅkhārappatiṭṭhaṃ nandūpasecanaṃ vuddhiṃ virūḷhiṃ vepullaṃ āpajjati. (18) </span></p>
<p class="p3">Or as long as consciousness remains, it remains involved with choices, supported by choices, grounded on choices. And with a sprinkle of relishing, it grows, increases, and matures. </p>
<p class="p3"><span class="t1"> </span></p>
<p class="p3"><span class="t5">Cattāri agatigamanāni—</span></p>
<p class="p3">Four prejudices: </p>
<p class="p3"><span class="t1"> </span></p>
<p class="p3"><span class="t5">chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati. (19) </span></p>
<p class="p3">making decisions prejudiced by favoritism, hostility, stupidity, and cowardice. </p>
<p class="p3"><span class="t1"> </span></p>
<p class="p3"><span class="t5">Cattāro taṇhuppādā—</span></p>
<p class="p3">Four things that give rise to craving. </p>
<p class="p3"><span class="t1"> </span></p>
<p class="p3"><span class="t5">cīvarahetu vā, āvuso, bhikkhuno taṇhā uppajjamānā uppajjati; </span></p>
<p class="p3">Craving arises in a mendicant for the sake of robes, </p>
<p class="p3"><span class="t1"> </span></p>
<p class="p3"><span class="t5">piṇḍapātahetu vā, āvuso, bhikkhuno taṇhā uppajjamānā uppajjati; </span></p>
<p class="p3">alms-food, </p>
<p class="p3"><span class="t1"> </span></p>
<p class="p3"><span class="t5">senāsanahetu vā, āvuso, bhikkhuno taṇhā uppajjamānā uppajjati; </span></p>
<p class="p3">lodgings, </p>
<p class="p3"><span class="t1"> </span></p>
<p class="p3"><span class="t5">itibhavābhavahetu vā, āvuso, bhikkhuno taṇhā uppajjamānā uppajjati. (20) </span></p>
<p class="p3">or rebirth in this or that state. </p>
<p class="p3"><span class="t1"> </span></p>
<p class="p3"><span class="t5">Catasso paṭipadā—</span></p>
<p class="p3">Four ways of practice: </p>
<p class="p3"><span class="t1"> </span></p>
<p class="p3"><span class="t5">dukkhā paṭipadā dandhābhiññā, dukkhā paṭipadā khippābhiññā, sukhā paṭipadā dandhābhiññā, sukhā paṭipadā khippābhiññā. (21) </span></p>
<p class="p3">painful practice with slow insight, painful practice with swift insight, pleasant practice with slow insight, and pleasant practice with swift insight. </p>
<p class="p3"><span class="t1"> </span></p>
<p class="p3"><span class="t5">Aparāpi catasso paṭipadā—</span></p>
<p class="p3">Another four ways of practice: </p>
<p class="p3"><span class="t1"> </span></p>
<p class="p3"><span class="t5">akkhamā paṭipadā, khamā paṭipadā, damā paṭipadā, samā paṭipadā. (22) </span></p>
<p class="p3">impatient practice, patient practice, taming practice, and calming practice. </p>
<p class="p3"><span class="t1"> </span></p>
<p class="p3"><span class="t5">Cattāri dhammapadāni—</span></p>
<p class="p3">Four basic principles: </p>
<p class="p3"><span class="t1"> </span></p>
<p class="p3"><span class="t5">anabhijjhā dhammapadaṃ, abyāpādo dhammapadaṃ, sammāsati dhammapadaṃ, sammāsamādhi dhammapadaṃ. (23) </span></p>
<p class="p3">contentment, good will, right mindfulness, and right immersion. </p>
<p class="p3"><span class="t1"> </span></p>
<p class="p3"><span class="t5">Cattāri dhammasamādānāni—</span></p>
<p class="p3">Four ways of taking up practices. </p>
<p class="p3"><span class="t1"> </span></p>
<p class="p3"><span class="t5">atthāvuso, dhammasamādānaṃ paccuppannadukkhañceva āyatiñca dukkhavipākaṃ. </span></p>
<p class="p3">There is a way of taking up practices that is painful now and results in future pain. </p>
<p class="p3"><span class="t1"> </span></p>
<p class="p3"><span class="t5">Atthāvuso, dhammasamādānaṃ paccuppannadukkhaṃ āyatiṃ sukhavipākaṃ. </span></p>
<p class="p3">There is a way of taking up practices that is painful now but results in future pleasure. </p>
<p class="p3"><span class="t1"> </span></p>
<p class="p3"><span class="t5">Atthāvuso, dhammasamādānaṃ paccuppannasukhaṃ āyatiṃ dukkhavipākaṃ. </span></p>
<p class="p3">There is a way of taking up practices that is pleasant now but results in future pain. </p>
<p class="p3"><span class="t1"> </span></p>
<p class="p3"><span class="t5">Atthāvuso, dhammasamādānaṃ paccuppannasukhañceva āyatiñca sukhavipākaṃ. (24) </span></p>
<p class="p3">There is a way of taking up practices that is pleasant now and results in future pleasure. </p>
<p class="p3"><span class="t1"> </span></p>
<p class="p3"><span class="t5">Cattāro dhammakkhandhā—</span></p>
<p class="p3">Four spectrums of the teaching: </p>
<p class="p3"><span class="t1"> </span></p>
<p class="p3"><span class="t5">sīlakkhandho, samādhikkhandho, paññākkhandho, vimuttikkhandho. (25) </span></p>
<p class="p3">ethics, immersion, wisdom, and freedom. </p>
<p class="p3"><span class="t1"> </span></p>
<p class="p3"><span class="t5">Cattāri balāni—</span></p>
<p class="p3">Four powers: </p>
<p class="p3"><span class="t1"> </span></p>
<p class="p3"><span class="t5">vīriyabalaṃ, satibalaṃ, samādhibalaṃ, paññābalaṃ. (26) </span></p>
<p class="p3">energy, mindfulness, immersion, and wisdom. </p>
<p class="p3"><span class="t1"> </span></p>
<p class="p3"><span class="t5">Cattāri adhiṭṭhānāni—</span></p>
<p class="p3">Four foundations: </p>
<p class="p3"><span class="t1"> </span></p>
<p class="p3"><span class="t5">paññādhiṭṭhānaṃ, saccādhiṭṭhānaṃ, cāgādhiṭṭhānaṃ, upasamādhiṭṭhānaṃ. (27) </span></p>
<p class="p3">the foundations of wisdom, truth, generosity, and peace. </p>
<p class="p3"><span class="t1"> </span></p>
<p class="p3"><span class="t5">Cattāri pañhabyākaraṇāni—</span></p>
<p class="p3">Four ways of answering questions. </p>
<p class="p3"><span class="t1"> </span></p>
<p class="p3"><span class="t5">ekaṃsabyākaraṇīyo pañho, paṭipucchābyākaraṇīyo pañho, vibhajjabyākaraṇīyo pañho, ṭhapanīyo pañho. (28) </span></p>
<p class="p3">There is a question that should be answered definitively. There is a question that should be answered analytically. There is a question that should be answered with a counter-question. There is a question that should be set aside. </p>
<p class="p3"><span class="t1"> </span></p>
<p class="p3"><span class="t5">Cattāri kammāni—</span></p>
<p class="p3">Four deeds. </p>
<p class="p3"><span class="t1"> </span></p>
<p class="p3"><span class="t5">atthāvuso, kammaṃ kaṇhaṃ kaṇhavipākaṃ. </span></p>
<p class="p3">There are deeds that are dark with dark result. </p>
<p class="p3"><span class="t1"> </span></p>
<p class="p3"><span class="t5">Atthāvuso, kammaṃ sukkaṃ sukkavipākaṃ. </span></p>
<p class="p3">There are deeds that are bright with bright result. </p>
<p class="p3"><span class="t1"> </span></p>
<p class="p3"><span class="t5">Atthāvuso, kammaṃ kaṇhasukkaṃ kaṇhasukkavipākaṃ. </span></p>
<p class="p3">There are deeds that are dark and bright with dark and bright result. </p>
<p class="p3"><span class="t1"> </span></p>
<p class="p3"><span class="t5">Atthāvuso, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. (29) </span></p>
<p class="p3">There are neither dark nor bright deeds with neither dark nor bright results, which lead to the end of deeds. </p>
<p class="p3"><span class="t1"> </span></p>
<p class="p3"><span class="t5">Cattāro sacchikaraṇīyā dhammā—</span></p>
<p class="p3">Four things to be realized. </p>
<p class="p3"><span class="t1"> </span></p>
<p class="p3"><span class="t5">pubbenivāso satiyā sacchikaraṇīyo; </span></p>
<p class="p3">Past lives are to be realized through recollection. </p>
<p class="p3"><span class="t1"> </span></p>
<p class="p3"><span class="t5">sattānaṃ cutūpapāto cakkhunā sacchikaraṇīyo; </span></p>
<p class="p3">The passing away and rebirth of sentient beings is to be realized through vision. </p>
<p class="p3"><span class="t1"> </span></p>
<p class="p3"><span class="t5">aṭṭha vimokkhā kāyena sacchikaraṇīyā; </span></p>
<p class="p3">The eight liberations are to be realized through direct meditative experience. </p>
<p class="p3"><span class="t1"> </span></p>
<p class="p3"><span class="t5">āsavānaṃ khayo paññāya sacchikaraṇīyo. (30) </span></p>
<p class="p3">The ending of defilements is to be realized through wisdom. </p>
<p class="p3"><span class="t1"> </span></p>
<p class="p3"><span class="t5">Cattāro oghā—</span></p>
<p class="p3">Four floods: </p>
<p class="p3"><span class="t1"> </span></p>
<p class="p3"><span class="t5">kāmogho, bhavogho, diṭṭhogho, avijjogho. (31) </span></p>
<p class="p3">sensuality, desire for rebirth, views, and ignorance. </p>
<p class="p3"><span class="t1"> </span></p>
<p class="p3"><span class="t5">Cattāro yogā—</span></p>
<p class="p3">Four bonds: </p>
<p class="p3"><span class="t1"> </span></p>
<p class="p3"><span class="t5">kāmayogo, bhavayogo, diṭṭhiyogo, avijjāyogo. (32) </span></p>
<p class="p3">sensuality, desire for rebirth, views, and ignorance. </p>
<p class="p3"><span class="t1"> </span></p>
<p class="p3"><span class="t5">Cattāro visaññogā—</span></p>
<p class="p3">Four detachments: </p>
<p class="p3"><span class="t1"> </span></p>
<p class="p3"><span class="t5">kāmayogavisaññogo, bhavayogavisaññogo, diṭṭhiyogavisaññogo, avijjāyogavisaññogo. (33) </span></p>
<p class="p3">detachment from the bonds of sensuality, desire for rebirth, views, and ignorance. </p>
<p class="p3"><span class="t1"> </span></p>
<p class="p3"><span class="t5">Cattāro ganthā—</span></p>
<p class="p3">Four ties: </p>
<p class="p3"><span class="t1"> </span></p>
<p class="p3"><span class="t5">abhijjhā kāyagantho, byāpādo kāyagantho, sīlabbataparāmāso kāyagantho, idaṃsaccābhiniveso kāyagantho. (34) </span></p>
<p class="p3">the personal ties to covetousness, ill will, misapprehension of precepts and observances, and the insistence that this is the only truth. </p>
<p class="p3"><span class="t1"> </span></p>
<p class="p3"><span class="t5">Cattāri upādānāni—</span></p>
<p class="p3">Four kinds of grasping: </p>
<p class="p3"><span class="t1"> </span></p>
<p class="p3"><span class="t5">kāmupādānaṃ, diṭṭhupādānaṃ, sīlabbatupādānaṃ, attavādupādānaṃ. (35) </span></p>
<p class="p3">grasping at sensual pleasures, views, precepts and observances, and theories of a self. </p>
<p class="p3"><span class="t1"> </span></p>
<p class="p3"><span class="t5">Catasso yoniyo—</span></p>
<p class="p3">Four kinds of reproduction: </p>
<p class="p3"><span class="t1"> </span></p>
<p class="p3"><span class="t5">aṇḍajayoni, jalābujayoni, saṃsedajayoni, opapātikayoni. (36) </span></p>
<p class="p3">reproduction for creatures born from an egg, from a womb, from moisture, or spontaneously. </p>
<p class="p3"><span class="t1"> </span></p>
<p class="p3"><span class="t5">Catasso gabbhāvakkantiyo. </span></p>
<p class="p3">Four kinds of conception. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco asampajāno mātukucchiṃ okkamati, asampajāno mātukucchismiṃ ṭhāti, asampajāno mātukucchimhā nikkhamati, ayaṃ paṭhamā gabbhāvakkanti. </span></p>
<p class="p3">Someone is unaware when conceived in their mother’s womb, unaware as they remain there, and unaware as they emerge. This is the first kind of conception. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, idhekacco sampajāno mātukucchiṃ okkamati, asampajāno mātukucchismiṃ ṭhāti, asampajāno mātukucchimhā nikkhamati, ayaṃ dutiyā gabbhāvakkanti. </span></p>
<p class="p3">Furthermore, someone is aware when conceived in their mother’s womb, but unaware as they remain there, and unaware as they emerge. This is the second kind of conception. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, idhekacco sampajāno mātukucchiṃ okkamati, sampajāno mātukucchismiṃ ṭhāti, asampajāno mātukucchimhā nikkhamati, ayaṃ tatiyā gabbhāvakkanti. </span></p>
<p class="p3">Furthermore, someone is aware when conceived in their mother’s womb, aware as they remain there, but unaware as they emerge. This is the third kind of conception. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, idhekacco sampajāno mātukucchiṃ okkamati, sampajāno mātukucchismiṃ ṭhāti, sampajāno mātukucchimhā nikkhamati, ayaṃ catutthā gabbhāvakkanti. (37) </span></p>
<p class="p3">Furthermore, someone is aware when conceived in their mother’s womb, aware as they remain there, and aware as they emerge. This is the fourth kind of conception. </p>
<p class="p3"><span class="t1"> </span></p>
<p class="p3"><span class="t5">Cattāro attabhāvapaṭilābhā. </span></p>
<p class="p3">Four kinds of reincarnation. </p>
<p class="p3"><span class="t1"> </span></p>
<p class="p3"><span class="t5">Atthāvuso, attabhāvapaṭilābho, yasmiṃ attabhāvapaṭilābhe attasañcetanāyeva kamati, no parasañcetanā. </span></p>
<p class="p3">There is a reincarnation where only one’s own intention is effective, not that of others. </p>
<p class="p3"><span class="t1"> </span></p>
<p class="p3"><span class="t5">Atthāvuso, attabhāvapaṭilābho, yasmiṃ attabhāvapaṭilābhe parasañcetanāyeva kamati, no attasañcetanā. </span></p>
<p class="p3">There is a reincarnation where only the intention of others is effective, not one’s own. </p>
<p class="p3"><span class="t1"> </span></p>
<p class="p3"><span class="t5">Atthāvuso, attabhāvapaṭilābho, yasmiṃ attabhāvapaṭilābhe attasañcetanā ceva kamati parasañcetanā ca. </span></p>
<p class="p3">There is a reincarnation where both one’s own and others’ intentions are effective. </p>
<p class="p3"><span class="t1"> </span></p>
<p class="p3"><span class="t5">Atthāvuso, attabhāvapaṭilābho, yasmiṃ attabhāvapaṭilābhe neva attasañcetanā kamati, no parasañcetanā. (38) </span></p>
<p class="p3">There is a reincarnation where neither one’s own nor others’ intentions are effective. </p>
<p class="p3"><span class="t1"> </span></p>
<p class="p3"><span class="t5">Catasso dakkhiṇāvisuddhiyo. </span></p>
<p class="p3">Four ways of purifying a religious donation. </p>
<p class="p3"><span class="t1"> </span></p>
<p class="p3"><span class="t5">Atthāvuso, dakkhiṇā dāyakato visujjhati no paṭiggāhakato. </span></p>
<p class="p3">There’s a religious donation that’s purified by the giver, not the recipient. </p>
<p class="p3"><span class="t1"> </span></p>
<p class="p3"><span class="t5">Atthāvuso, dakkhiṇā paṭiggāhakato visujjhati no dāyakato. </span></p>
<p class="p3">There’s a religious donation that’s purified by the recipient, not the giver. </p>
<p class="p3"><span class="t1"> </span></p>
<p class="p3"><span class="t5">Atthāvuso, dakkhiṇā neva dāyakato visujjhati no paṭiggāhakato. </span></p>
<p class="p3">There’s a religious donation that’s purified by neither the giver nor the recipient. </p>
<p class="p3"><span class="t1"> </span></p>
<p class="p3"><span class="t5">Atthāvuso, dakkhiṇā dāyakato ceva visujjhati paṭiggāhakato ca. (39) </span></p>
<p class="p3">There’s a religious donation that’s purified by both the giver and the recipient. </p>
<p class="p3"><span class="t1"> </span></p>
<p class="p3"><span class="t5">Cattāri saṅgahavatthūni—</span></p>
<p class="p3">Four ways of being inclusive: </p>
<p class="p3"><span class="t1"> </span></p>
<p class="p3"><span class="t5">dānaṃ, peyyavajjaṃ, atthacariyā, samānattatā. (40) </span></p>
<p class="p3">giving, kindly words, taking care, and equality. </p>
<p class="p3"><span class="t1"> </span></p>
<p class="p3"><span class="t5">Cattāro anariyavohārā—</span></p>
<p class="p3">Four ignoble expressions: </p>
<p class="p3"><span class="t1"> </span></p>
<p class="p3"><span class="t5">musāvādo, pisuṇāvācā, pharusāvācā, samphappalāpo. (41) </span></p>
<p class="p3">speech that’s false, divisive, harsh, or nonsensical. </p>
<p class="p3"><span class="t1"> </span></p>
<p class="p3"><span class="t5">Cattāro ariyavohārā—</span></p>
<p class="p3">Four noble expressions: </p>
<p class="p3"><span class="t1"> </span></p>
<p class="p3"><span class="t5">musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī. (42) </span></p>
<p class="p3">refraining from speech that’s false, divisive, harsh, or nonsensical. </p>
<p class="p3"><span class="t1"> </span></p>
<p class="p3"><span class="t5">Aparepi cattāro anariyavohārā—</span></p>
<p class="p3">Another four ignoble expressions: </p>
<p class="p3"><span class="t1"> </span></p>
<p class="p3"><span class="t5">adiṭṭhe diṭṭhavāditā, assute sutavāditā, amute mutavāditā, aviññāte viññātavāditā. (43) </span></p>
<p class="p3">saying you’ve seen, heard, thought, or known something, but you haven’t. </p>
<p class="p3"><span class="t1"> </span></p>
<p class="p3"><span class="t5">Aparepi cattāro ariyavohārā—</span></p>
<p class="p3">Another four noble expressions: </p>
<p class="p3"><span class="t1"> </span></p>
<p class="p3"><span class="t5">adiṭṭhe adiṭṭhavāditā, assute assutavāditā, amute amutavāditā, aviññāte aviññātavāditā. (44) </span></p>
<p class="p3">saying you haven’t seen, heard, thought, or known something, and you haven’t. </p>
<p class="p3"><span class="t1"> </span></p>
<p class="p3"><span class="t5">Aparepi cattāro anariyavohārā—</span></p>
<p class="p3">Another four ignoble expressions: </p>
<p class="p3"><span class="t1"> </span></p>
<p class="p3"><span class="t5">diṭṭhe adiṭṭhavāditā, sute assutavāditā, mute amutavāditā, viññāte aviññātavāditā. (45) </span></p>
<p class="p3">saying you haven’t seen, heard, thought, or known something, and you have. </p>
<p class="p3"><span class="t1"> </span></p>
<p class="p3"><span class="t5">Aparepi cattāro ariyavohārā—</span></p>
<p class="p3">Another four noble expressions: </p>
<p class="p3"><span class="t1"> </span></p>
<p class="p3"><span class="t5">diṭṭhe diṭṭhavāditā, sute sutavāditā, mute mutavāditā, viññāte viññātavāditā. (46) </span></p>
<p class="p3">saying you’ve seen, heard, thought, or known something, and you have. </p>
<p class="p3"><span class="t1"> </span></p>
<p class="p3"><span class="t5">Cattāro puggalā. </span></p>
<p class="p3">Four persons. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco puggalo attantapo hoti attaparitāpanānuyogamanuyutto. </span></p>
<p class="p3">One person mortifies themselves, committed to the practice of mortifying themselves. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco puggalo parantapo hoti paraparitāpanānuyogamanuyutto. </span></p>
<p class="p3">One person mortifies others, committed to the practice of mortifying others. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto. </span></p>
<p class="p3">One person mortifies themselves and others, committed to the practice of mortifying themselves and others. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco puggalo neva attantapo hoti na attaparitāpanānuyogamanuyutto na parantapo na paraparitāpanānuyogamanuyutto. </span></p>
<p class="p3">One person doesn’t mortify either themselves or others, committed to the practice of not mortifying themselves or others. </p>
<p class="p3"><span class="t1"> </span></p>
<p class="p3"><span class="t5">So anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati. (47) </span></p>
<p class="p3">They live without wishes in the present life, extinguished, cooled, experiencing bliss, having become holy in themselves. </p>
<p class="p3"><span class="t1"> </span></p>
<p class="p3"><span class="t5">Aparepi cattāro puggalā. </span></p>
<p class="p3">Another four persons. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco puggalo attahitāya paṭipanno hoti no parahitāya. </span></p>
<p class="p3">One person practices to benefit themselves, but not others. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco puggalo parahitāya paṭipanno hoti no attahitāya. </span></p>
<p class="p3">One person practices to benefit others, but not themselves. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco puggalo neva attahitāya paṭipanno hoti no parahitāya. </span></p>
<p class="p3">One person practices to benefit neither themselves nor others. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco puggalo attahitāya ceva paṭipanno hoti parahitāya ca. (48) </span></p>
<p class="p3">One person practices to benefit both themselves and others. </p>
<p class="p3"><span class="t1"> </span></p>
<p class="p3"><span class="t5">Aparepi cattāro puggalā—</span></p>
<p class="p3">Another four persons: </p>
<p class="p3"><span class="t1"> </span></p>
<p class="p3"><span class="t5">tamo tamaparāyano, tamo jotiparāyano, joti tamaparāyano, joti jotiparāyano. (49) </span></p>
<p class="p3">the dark bound for darkness, the dark bound for light, the light bound for darkness, and the light bound for light. </p>
<p class="p3"><span class="t1"> </span></p>
<p class="p3"><span class="t5">Aparepi cattāro puggalā—</span></p>
<p class="p3">Another four persons: </p>
<p class="p3"><span class="t1"> </span></p>
<p class="p3"><span class="t5">samaṇamacalo, samaṇapadumo, samaṇapuṇḍarīko, samaṇesu samaṇasukhumālo. (50) </span></p>
<p class="p3">the confirmed ascetic, the white lotus ascetic, the pink lotus ascetic, and the exquisite ascetic of ascetics. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena cattāro dhammā sammadakkhātā; </span></p>
<p class="p3">These are the teachings grouped by four that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Paṭhamabhāṇavāro niṭṭhito. </span></p>
<p class="p3">The first recitation section is finished. </p>
<p class="p3"><span class="t1"> </span></p>
<p class="p3"><span class="t5">5. Pañcaka </span></p>
<p class="p3">5. Fives </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena pañca dhammā sammadakkhātā. </span></p>
<p class="p3">There are teachings grouped by five that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame pañca? </span></p>
<p class="p3">What are the teachings grouped by five? </p>
<p class="p3"><span class="t1"> </span></p>
<p class="p3"><span class="t5">Pañcakkhandhā. </span></p>
<p class="p3">Five aggregates: </p>
<p class="p3"><span class="t1"> </span></p>
<p class="p3"><span class="t5">Rūpakkhandho vedanākkhandho saññākkhandho saṅkhārakkhandho viññāṇakkhandho. (1) </span></p>
<p class="p3">form, feeling, perception, choices, and consciousness. </p>
<p class="p3"><span class="t1"> </span></p>
<p class="p3"><span class="t5">Pañcupādānakkhandhā. </span></p>
<p class="p3">Five grasping aggregates: </p>
<p class="p3"><span class="t1"> </span></p>
<p class="p3"><span class="t5">Rūpupādānakkhandho vedanupādānakkhandho saññupādānakkhandho saṅkhārupādānakkhandho viññāṇupādānakkhandho. (2) </span></p>
<p class="p3">form, feeling, perception, choices, and consciousness. </p>
<p class="p3"><span class="t1"> </span></p>
<p class="p3"><span class="t5">Pañca kāmaguṇā. </span></p>
<p class="p3">Five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">Cakkhuviññeyyā rūpā iṭṭhā kantā manāpā piyarūpā kāmūpasañhitā rajanīyā, </span></p>
<p class="p3">Sights known by the eye that are likable, desirable, agreeable, pleasant, sensual, and arousing. </p>
<p class="p3"><span class="t1"> </span></p>
<p class="p3"><span class="t5">sotaviññeyyā saddā … </span></p>
<p class="p3">Sounds known by the ear … </p>
<p class="p3"><span class="t1"> </span></p>
<p class="p3"><span class="t5">ghānaviññeyyā gandhā … </span></p>
<p class="p3">Smells known by the nose … </p>
<p class="p3"><span class="t1"> </span></p>
<p class="p3"><span class="t5">jivhāviññeyyā rasā … </span></p>
<p class="p3">Tastes known by the tongue … </p>
<p class="p3"><span class="t1"> </span></p>
<p class="p3"><span class="t5">kāyaviññeyyā phoṭṭhabbā iṭṭhā kantā manāpā piyarūpā kāmūpasañhitā rajanīyā. (3) </span></p>
<p class="p3">Touches known by the body that are likable, desirable, agreeable, pleasant, sensual, and arousing. </p>
<p class="p3"><span class="t1"> </span></p>
<p class="p3"><span class="t5">Pañca gatiyo—</span></p>
<p class="p3">Five destinations: </p>
<p class="p3"><span class="t1"> </span></p>
<p class="p3"><span class="t5">nirayo, tiracchānayoni, pettivisayo, manussā, devā. (4) </span></p>
<p class="p3">hell, the animal realm, the ghost realm, humanity, and the gods. </p>
<p class="p3"><span class="t1"> </span></p>
<p class="p3"><span class="t5">Pañca macchariyāni—</span></p>
<p class="p3">Five kinds of stinginess: </p>
<p class="p3"><span class="t1"> </span></p>
<p class="p3"><span class="t5">āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. (5) </span></p>
<p class="p3">stinginess with dwellings, families, material possessions, praise, and the teachings. </p>
<p class="p3"><span class="t1"> </span></p>
<p class="p3"><span class="t5">Pañca nīvaraṇāni—</span></p>
<p class="p3">Five hindrances: </p>
<p class="p3"><span class="t1"> </span></p>
<p class="p3"><span class="t5">kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ, uddhaccakukkuccanīvaraṇaṃ, vicikicchānīvaraṇaṃ. (6) </span></p>
<p class="p3">sensual desire, ill will, dullness and drowsiness, restlessness and remorse, and doubt. </p>
<p class="p3"><span class="t1"> </span></p>
<p class="p3"><span class="t5">Pañca orambhāgiyāni saṃyojanāni—</span></p>
<p class="p3">Five lower fetters: </p>
<p class="p3"><span class="t1"> </span></p>
<p class="p3"><span class="t5">sakkāyadiṭṭhi, vicikicchā, sīlabbataparāmāso, kāmacchando, byāpādo. (7) </span></p>
<p class="p3">identity view, doubt, misapprehension of precepts and observances, sensual desire, and ill will. </p>
<p class="p3"><span class="t1"> </span></p>
<p class="p3"><span class="t5">Pañca uddhambhāgiyāni saṃyojanāni—</span></p>
<p class="p3">Five higher fetters: </p>
<p class="p3"><span class="t1"> </span></p>
<p class="p3"><span class="t5">rūparāgo, arūparāgo, māno, uddhaccaṃ, avijjā. (8) </span></p>
<p class="p3">desire for rebirth in the realm of luminous form, desire for rebirth in the formless realm, conceit, restlessness, and ignorance. </p>
<p class="p3"><span class="t1"> </span></p>
<p class="p3"><span class="t5">Pañca sikkhāpadāni—</span></p>
<p class="p3">Five precepts: </p>
<p class="p3"><span class="t1"> </span></p>
<p class="p3"><span class="t5">pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī, surāmerayamajjappamādaṭṭhānā veramaṇī. (9) </span></p>
<p class="p3">refraining from killing living creatures, stealing, sexual misconduct, lying, and drinking alcohol, which is a basis for negligence. </p>
<p class="p3"><span class="t1"> </span></p>
<p class="p3"><span class="t5">Pañca abhabbaṭṭhānāni. </span></p>
<p class="p3">Five things that can’t be done. </p>
<p class="p3"><span class="t1"> </span></p>
<p class="p3"><span class="t5">Abhabbo, āvuso, khīṇāsavo bhikkhu sañcicca pāṇaṃ jīvitā voropetuṃ. Abhabbo khīṇāsavo bhikkhu adinnaṃ theyyasaṅkhātaṃ ādiyituṃ. Abhabbo khīṇāsavo bhikkhu methunaṃ dhammaṃ paṭisevituṃ. Abhabbo khīṇāsavo bhikkhu sampajānamusā bhāsituṃ. Abhabbo khīṇāsavo bhikkhu sannidhikārakaṃ kāme paribhuñjituṃ, seyyathāpi pubbe āgārikabhūto. (10) </span></p>
<p class="p3">A mendicant with defilements ended can’t deliberately take the life of a living creature, take something with the intention to steal, have sex, tell a deliberate lie, or store up goods for their own enjoyment like they did as a lay person. </p>
<p class="p3"><span class="t1"> </span></p>
<p class="p3"><span class="t5">Pañca byasanāni—</span></p>
<p class="p3">Five losses: </p>
<p class="p3"><span class="t1"> </span></p>
<p class="p3"><span class="t5">ñātibyasanaṃ, bhogabyasanaṃ, rogabyasanaṃ, sīlabyasanaṃ, diṭṭhibyasanaṃ. </span></p>
<p class="p3">loss of relatives, wealth, health, ethics, and view. </p>
<p class="p3"><span class="t1"> </span></p>
<p class="p3"><span class="t5">Nāvuso, sattā ñātibyasanahetu vā bhogabyasanahetu vā rogabyasanahetu vā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. </span></p>
<p class="p3">It is not because of loss of relatives, wealth, or health that sentient beings, when their body breaks up, after death, are reborn in a place of loss, a bad place, the underworld, hell. </p>
<p class="p3"><span class="t1"> </span></p>
<p class="p3"><span class="t5">Sīlabyasanahetu vā, āvuso, sattā diṭṭhibyasanahetu vā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. (11) </span></p>
<p class="p3">It is because of loss of ethics or view that sentient beings, when their body breaks up, after death, are reborn in a place of loss, a bad place, the underworld, hell. </p>
<p class="p3"><span class="t1"> </span></p>
<p class="p3"><span class="t5">Pañca sampadā—</span></p>
<p class="p3">Five endowments: </p>
<p class="p3"><span class="t1"> </span></p>
<p class="p3"><span class="t5">ñātisampadā, bhogasampadā, ārogyasampadā, sīlasampadā, diṭṭhisampadā. </span></p>
<p class="p3">endowment with relatives, wealth, health, ethics, and view. </p>
<p class="p3"><span class="t1"> </span></p>
<p class="p3"><span class="t5">Nāvuso, sattā ñātisampadāhetu vā bhogasampadāhetu vā ārogyasampadāhetu vā kāyassa bhedā paraṃ maraṇā sugatiṃ saggaṃ lokaṃ upapajjanti. </span></p>
<p class="p3">It is not because of endowment with family, wealth, or health that sentient beings, when their body breaks up, after death, are reborn in a good place, a heavenly realm. </p>
<p class="p3"><span class="t1"> </span></p>
<p class="p3"><span class="t5">Sīlasampadāhetu vā, āvuso, sattā diṭṭhisampadāhetu vā kāyassa bhedā paraṃ maraṇā sugatiṃ saggaṃ lokaṃ upapajjanti. (12) </span></p>
<p class="p3">It is because of endowment with ethics or view that sentient beings, when their body breaks up, after death, are reborn in a good place, a heavenly realm. </p>
<p class="p3"><span class="t1"> </span></p>
<p class="p3"><span class="t5">Pañca ādīnavā dussīlassa sīlavipattiyā. </span></p>
<p class="p3">Five drawbacks for an unethical person because of their failure in ethics. </p>
<p class="p3"><span class="t1"> </span></p>
<p class="p3"><span class="t5">Idhāvuso, dussīlo sīlavipanno pamādādhikaraṇaṃ mahatiṃ bhogajāniṃ nigacchati, </span></p>
<p class="p3">Firstly, an unethical person loses substantial wealth on account of negligence. </p>
<p class="p3"><span class="t1"> </span></p>
<p class="p3"><span class="t5">ayaṃ paṭhamo ādīnavo dussīlassa sīlavipattiyā. </span></p>
<p class="p3">This is the first drawback. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, dussīlassa sīlavipannassa pāpako kittisaddo abbhuggacchati, </span></p>
<p class="p3">Furthermore, an unethical person gets a bad reputation. </p>
<p class="p3"><span class="t1"> </span></p>
<p class="p3"><span class="t5">ayaṃ dutiyo ādīnavo dussīlassa sīlavipattiyā. </span></p>
<p class="p3">This is the second drawback. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, dussīlo sīlavipanno yaññadeva parisaṃ upasaṅkamati yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ, avisārado upasaṅkamati maṅkubhūto, </span></p>
<p class="p3">Furthermore, an unethical person enters any kind of assembly timid and embarrassed, whether it’s an assembly of aristocrats, brahmins, householders, or ascetics. </p>
<p class="p3"><span class="t1"> </span></p>
<p class="p3"><span class="t5">ayaṃ tatiyo ādīnavo dussīlassa sīlavipattiyā. </span></p>
<p class="p3">This is the third drawback. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, dussīlo sīlavipanno sammūḷho kālaṃ karoti, </span></p>
<p class="p3">Furthermore, an unethical person dies feeling lost. </p>
<p class="p3"><span class="t1"> </span></p>
<p class="p3"><span class="t5">ayaṃ catuttho ādīnavo dussīlassa sīlavipattiyā. </span></p>
<p class="p3">This is the fourth drawback. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, dussīlo sīlavipanno kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati, </span></p>
<p class="p3">Furthermore, an unethical person, when their body breaks up, after death, is reborn in a place of loss, a bad place, the underworld, hell. </p>
<p class="p3"><span class="t1"> </span></p>
<p class="p3"><span class="t5">ayaṃ pañcamo ādīnavo dussīlassa sīlavipattiyā. (13) </span></p>
<p class="p3">This is the fifth drawback. </p>
<p class="p3"><span class="t1"> </span></p>
<p class="p3"><span class="t5">Pañca ānisaṃsā sīlavato sīlasampadāya. </span></p>
<p class="p3">Five benefits for an ethical person because of their accomplishment in ethics. </p>
<p class="p3"><span class="t1"> </span></p>
<p class="p3"><span class="t5">Idhāvuso, sīlavā sīlasampanno appamādādhikaraṇaṃ mahantaṃ bhogakkhandhaṃ adhigacchati, </span></p>
<p class="p3">Firstly, an ethical person gains substantial wealth on account of diligence. </p>
<p class="p3"><span class="t1"> </span></p>
<p class="p3"><span class="t5">ayaṃ paṭhamo ānisaṃso sīlavato sīlasampadāya. </span></p>
<p class="p3">This is the first benefit. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, sīlavato sīlasampannassa kalyāṇo kittisaddo abbhuggacchati, </span></p>
<p class="p3">Furthermore, an ethical person gets a good reputation. </p>
<p class="p3"><span class="t1"> </span></p>
<p class="p3"><span class="t5">ayaṃ dutiyo ānisaṃso sīlavato sīlasampadāya. </span></p>
<p class="p3">This is the second benefit. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, sīlavā sīlasampanno yaññadeva parisaṃ upasaṅkamati yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ, visārado upasaṅkamati amaṅkubhūto, </span></p>
<p class="p3">Furthermore, an ethical person enters any kind of assembly bold and self-assured, whether it’s an assembly of aristocrats, brahmins, householders, or ascetics. </p>
<p class="p3"><span class="t1"> </span></p>
<p class="p3"><span class="t5">ayaṃ tatiyo ānisaṃso sīlavato sīlasampadāya. </span></p>
<p class="p3">This is the third benefit. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, sīlavā sīlasampanno asammūḷho kālaṃ karoti, </span></p>
<p class="p3">Furthermore, an ethical person dies not feeling lost. </p>
<p class="p3"><span class="t1"> </span></p>
<p class="p3"><span class="t5">ayaṃ catuttho ānisaṃso sīlavato sīlasampadāya. </span></p>
<p class="p3">This is the fourth benefit. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, sīlavā sīlasampanno kāyassa bhedā paraṃ maraṇā sugatiṃ saggaṃ lokaṃ upapajjati, </span></p>
<p class="p3">Furthermore, when an ethical person’s body breaks up, after death, they’re reborn in a good place, a heavenly realm. </p>
<p class="p3"><span class="t1"> </span></p>
<p class="p3"><span class="t5">ayaṃ pañcamo ānisaṃso sīlavato sīlasampadāya. (14) </span></p>
<p class="p3">This is the fifth benefit. </p>
<p class="p3"><span class="t1"> </span></p>
<p class="p3"><span class="t5">Codakena, āvuso, bhikkhunā paraṃ codetukāmena pañca dhamme ajjhattaṃ upaṭṭhapetvā paro codetabbo. </span></p>
<p class="p3">A mendicant who wants to accuse another should first establish five things in themselves. </p>
<p class="p3"><span class="t1"> </span></p>
<p class="p3"><span class="t5">Kālena vakkhāmi no akālena, </span></p>
<p class="p3">I will speak at the right time, not at the wrong time. </p>
<p class="p3"><span class="t1"> </span></p>
<p class="p3"><span class="t5">bhūtena vakkhāmi no abhūtena, </span></p>
<p class="p3">I will speak truthfully, not falsely. </p>
<p class="p3"><span class="t1"> </span></p>
<p class="p3"><span class="t5">saṇhena vakkhāmi no pharusena, </span></p>
<p class="p3">I will speak gently, not harshly. </p>
<p class="p3"><span class="t1"> </span></p>
<p class="p3"><span class="t5">atthasaṃhitena vakkhāmi no anatthasaṃhitena, </span></p>
<p class="p3">I will speak beneficially, not harmfully. </p>
<p class="p3"><span class="t1"> </span></p>
<p class="p3"><span class="t5">mettacittena vakkhāmi no dosantarenāti. </span></p>
<p class="p3">I will speak lovingly, not from secret hate. </p>
<p class="p3"><span class="t1"> </span></p>
<p class="p3"><span class="t5">Codakena, āvuso, bhikkhunā paraṃ codetukāmena ime pañca dhamme ajjhattaṃ upaṭṭhapetvā paro codetabbo. (15) </span></p>
<p class="p3">A mendicant who wants to accuse another should first establish these five things in themselves. </p>
<p class="p3"><span class="t1"> </span></p>
<p class="p3"><span class="t5">Pañca padhāniyaṅgāni. </span></p>
<p class="p3">Five factors that support meditation. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu saddho hoti, saddahati tathāgatassa bodhiṃ: </span></p>
<p class="p3">A mendicant has faith in the Realized One’s awakening: </p>
<p class="p3"><span class="t1"> </span></p>
<p class="p3"><span class="t5">‘itipi so bhagavā arahaṃ sammāsambuddho vijjācaraṇasampanno sugato, lokavidū anuttaro purisadammasārathi satthā devamanussānaṃ buddho bhagavā’ti. </span></p>
<p class="p3">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </p>
<p class="p3"><span class="t1"> </span></p>
<p class="p3"><span class="t5">Appābādho hoti appātaṅko, samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya. </span></p>
<p class="p3">They are rarely ill or unwell. Their stomach digests well, being neither too hot nor too cold, but just right, and fit for meditation. </p>
<p class="p3"><span class="t1"> </span></p>
<p class="p3"><span class="t5">Asaṭho hoti amāyāvī, yathābhūtaṃ attānaṃ āvikattā satthari vā viññūsu vā sabrahmacārīsu. </span></p>
<p class="p3">They’re not devious or deceitful. They reveal themselves honestly to the Teacher or sensible spiritual companions. </p>
<p class="p3"><span class="t1"> </span></p>
<p class="p3"><span class="t5">Āraddhavīriyo viharati akusalānaṃ dhammānaṃ pahānāya kusalānaṃ dhammānaṃ upasampadāya thāmavā daḷhaparakkamo anikkhittadhuro kusalesu dhammesu. </span></p>
<p class="p3">They live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities. </p>
<p class="p3"><span class="t1"> </span></p>
<p class="p3"><span class="t5">Paññavā hoti udayatthagāminiyā paññāya samannāgato ariyāya nibbedhikāya sammādukkhakkhayagāminiyā. (16) </span></p>
<p class="p3">They’re wise. They have the wisdom of arising and passing away which is noble, penetrative, and leads to the complete ending of suffering. </p>
<p class="p3"><span class="t1"> </span></p>
<p class="p3"><span class="t5">Pañca suddhāvāsā—</span></p>
<p class="p3">Five pure abodes: </p>
<p class="p3"><span class="t1"> </span></p>
<p class="p3"><span class="t5">avihā, atappā, sudassā, sudassī, akaniṭṭhā. (17) </span></p>
<p class="p3">Aviha, Atappa, the Gods Fair to See, the Fair Seeing Gods, and Akaniṭṭha. </p>
<p class="p3"><span class="t1"> </span></p>
<p class="p3"><span class="t5">Pañca anāgāmino—</span></p>
<p class="p3">Five non-returners: </p>
<p class="p3"><span class="t1"> </span></p>
<p class="p3"><span class="t5">antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃsotoakaniṭṭhagāmī. (18) </span></p>
<p class="p3">one who is extinguished between one life and the next, one who is extinguished upon landing, one who is extinguished without extra effort, one who is extinguished with extra effort, and one who heads upstream, going to the Akaniṭṭha realm. </p>
<p class="p3"><span class="t1"> </span></p>
<p class="p3"><span class="t5">Pañca cetokhilā. </span></p>
<p class="p3">Five kinds of emotional barrenness. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu satthari kaṅkhati vicikicchati nādhimuccati na sampasīdati. </span></p>
<p class="p3">Firstly, a mendicant has doubts about the Teacher. They’re uncertain, undecided, and lacking confidence. </p>
<p class="p3"><span class="t1"> </span></p>
<p class="p3"><span class="t5">Yo so, āvuso, bhikkhu satthari kaṅkhati vicikicchati nādhimuccati na sampasīdati, tassa cittaṃ na namati ātappāya anuyogāya sātaccāya padhānāya, yassa cittaṃ na namati ātappāya anuyogāya sātaccāya padhānāya, ayaṃ paṭhamo cetokhilo. </span></p>
<p class="p3">This being so, their mind doesn’t incline toward keenness, commitment, persistence, and striving. This is the first kind of emotional barrenness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu dhamme kaṅkhati vicikicchati … pe … </span></p>
<p class="p3">Furthermore, a mendicant has doubts about the teaching … </p>
<p class="p3"><span class="t1"> </span></p>
<p class="p3"><span class="t5">saṃghe kaṅkhati vicikicchati … </span></p>
<p class="p3">the Saṅgha … </p>
<p class="p3"><span class="t1"> </span></p>
<p class="p3"><span class="t5">sikkhāya kaṅkhati vicikicchati … </span></p>
<p class="p3">the training … </p>
<p class="p3"><span class="t1"> </span></p>
<p class="p3"><span class="t5">sabrahmacārīsu kupito hoti anattamano āhatacitto khilajāto. </span></p>
<p class="p3">A mendicant is angry and upset with their spiritual companions, resentful and closed off. </p>
<p class="p3"><span class="t1"> </span></p>
<p class="p3"><span class="t5">Yo so, āvuso, bhikkhu sabrahmacārīsu kupito hoti anattamano āhatacitto khilajāto, tassa cittaṃ na namati ātappāya anuyogāya sātaccāya padhānāya, yassa cittaṃ na namati ātappāya anuyogāya sātaccāya padhānāya, ayaṃ pañcamo cetokhilo. (19) </span></p>
<p class="p3">This being so, their mind doesn’t incline toward keenness, commitment, persistence, and striving. This is the fifth kind of emotional barrenness. </p>
<p class="p3"><span class="t1"> </span></p>
<p class="p3"><span class="t5">Pañca cetasovinibandhā. </span></p>
<p class="p3">Five emotional shackles. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho. </span></p>
<p class="p3">Firstly, a mendicant isn’t free of greed, desire, fondness, thirst, passion, and craving for sensual pleasures. </p>
<p class="p3"><span class="t1"> </span></p>
<p class="p3"><span class="t5">Yo so, āvuso, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho, tassa cittaṃ na namati ātappāya anuyogāya sātaccāya padhānāya. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yassa cittaṃ na namati ātappāya anuyogāya sātaccāya padhānāya. </span></p>
<p class="p3">This being so, their mind doesn’t incline toward keenness, commitment, persistence, and striving. </p>
<p class="p3"><span class="t1"> </span></p>
<p class="p3"><span class="t5">Ayaṃ paṭhamo cetaso vinibandho. </span></p>
<p class="p3">This is the first emotional shackle. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu kāye avītarāgo hoti … pe … </span></p>
<p class="p3">Furthermore, a mendicant isn’t free of greed for the body … </p>
<p class="p3"><span class="t1"> </span></p>
<p class="p3"><span class="t5">rūpe avītarāgo hoti … pe … </span></p>
<p class="p3">They’re not free of greed for form … </p>
<p class="p3"><span class="t1"> </span></p>
<p class="p3"><span class="t5">puna caparaṃ, āvuso, bhikkhu yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati … pe … </span></p>
<p class="p3">They eat as much as they like until their bellies are full, then indulge in the pleasures of sleeping, lying, and drowsing … </p>
<p class="p3"><span class="t1"> </span></p>
<p class="p3"><span class="t5">puna caparaṃ, āvuso, bhikkhu aññataraṃ devanikāyaṃ paṇidhāya brahmacariyaṃ carati: ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span></p>
<p class="p3">They live the spiritual life hoping to be reborn in one of the orders of gods, thinking: ‘By this precept or observance or mortification or spiritual life, may I become one of the gods!’ </p>
<p class="p3"><span class="t1"> </span></p>
<p class="p3"><span class="t5">Yo so, āvuso, bhikkhu aññataraṃ devanikāyaṃ paṇidhāya brahmacariyaṃ carati: ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya. </span></p>
<p class="p3">This being so, their mind doesn’t incline toward keenness, commitment, persistence, and striving. </p>
<p class="p3"><span class="t1"> </span></p>
<p class="p3"><span class="t5">Ayaṃ pañcamo cetaso vinibandho. (20) </span></p>
<p class="p3">This is the fifth emotional shackle. </p>
<p class="p3"><span class="t1"> </span></p>
<p class="p3"><span class="t5">Pañcindriyāni—</span></p>
<p class="p3">Five faculties: </p>
<p class="p3"><span class="t1"> </span></p>
<p class="p3"><span class="t5">cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ. (21) </span></p>
<p class="p3">eye, ear, nose, tongue, and body. </p>
<p class="p3"><span class="t1"> </span></p>
<p class="p3"><span class="t5">Aparānipi pañcindriyāni—</span></p>
<p class="p3">Another five faculties: </p>
<p class="p3"><span class="t1"> </span></p>
<p class="p3"><span class="t5">sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ. (22) </span></p>
<p class="p3">pleasure, pain, happiness, sadness, and equanimity. </p>
<p class="p3"><span class="t1"> </span></p>
<p class="p3"><span class="t5">Aparānipi pañcindriyāni—</span></p>
<p class="p3">Another five faculties: </p>
<p class="p3"><span class="t1"> </span></p>
<p class="p3"><span class="t5">saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. (23) </span></p>
<p class="p3">faith, energy, mindfulness, immersion, and wisdom. </p>
<p class="p3"><span class="t1"> </span></p>
<p class="p3"><span class="t5">Pañca nissaraṇiyā dhātuyo. </span></p>
<p class="p3">Five elements of escape. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno kāme manasikaroto kāmesu cittaṃ na pakkhandati na pasīdati na santiṭṭhati na vimuccati. </span></p>
<p class="p3">Take a case where a mendicant focuses on sensual pleasures, but their mind isn’t eager, confident, settled, and decided about them. </p>
<p class="p3"><span class="t1"> </span></p>
<p class="p3"><span class="t5">Nekkhammaṃ kho panassa manasikaroto nekkhamme cittaṃ pakkhandati pasīdati santiṭṭhati vimuccati. </span></p>
<p class="p3">But when they focus on renunciation, their mind is eager, confident, settled, and decided about it. </p>
<p class="p3"><span class="t1"> </span></p>
<p class="p3"><span class="t5">Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ kāmehi. </span></p>
<p class="p3">Their mind is in a good state, well developed, well risen, well freed, and well detached from sensual pleasures. </p>
<p class="p3"><span class="t1"> </span></p>
<p class="p3"><span class="t5">Ye ca kāmapaccayā uppajjanti āsavā vighātā pariḷāhā, mutto so tehi, na so taṃ vedanaṃ vedeti. </span></p>
<p class="p3">They’re freed from the distressing and feverish defilements that arise because of sensual pleasures, so they don’t experience that kind of feeling. </p>
<p class="p3"><span class="t1"> </span></p>
<p class="p3"><span class="t5">Idamakkhātaṃ kāmānaṃ nissaraṇaṃ. (24.1) </span></p>
<p class="p3">This is how the escape from sensual pleasures is explained. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno byāpādaṃ manasikaroto byāpāde cittaṃ na pakkhandati na pasīdati na santiṭṭhati na vimuccati. </span></p>
<p class="p3">Take another case where a mendicant focuses on ill will, but their mind isn’t eager … </p>
<p class="p3"><span class="t1"> </span></p>
<p class="p3"><span class="t5">Abyāpādaṃ kho panassa manasikaroto abyāpāde cittaṃ pakkhandati pasīdati santiṭṭhati vimuccati. </span></p>
<p class="p3">But when they focus on good will, their mind is eager … </p>
<p class="p3"><span class="t1"> </span></p>
<p class="p3"><span class="t5">Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ byāpādena. </span></p>
<p class="p3">Their mind is in a good state … well detached from ill will. </p>
<p class="p3"><span class="t1"> </span></p>
<p class="p3"><span class="t5">Ye ca byāpādapaccayā uppajjanti āsavā vighātā pariḷāhā, mutto so tehi, na so taṃ vedanaṃ vedeti. </span></p>
<p class="p3">They’re freed from the distressing and feverish defilements that arise because of ill will, so they don’t experience that kind of feeling. </p>
<p class="p3"><span class="t1"> </span></p>
<p class="p3"><span class="t5">Idamakkhātaṃ byāpādassa nissaraṇaṃ. (24.2) </span></p>
<p class="p3">This is how the escape from ill will is explained. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno vihesaṃ manasikaroto vihesāya cittaṃ na pakkhandati na pasīdati na santiṭṭhati na vimuccati. </span></p>
<p class="p3">Take another case where a mendicant focuses on harming, but their mind isn’t eager … </p>
<p class="p3"><span class="t1"> </span></p>
<p class="p3"><span class="t5">Avihesaṃ kho panassa manasikaroto avihesāya cittaṃ pakkhandati pasīdati santiṭṭhati vimuccati. </span></p>
<p class="p3">But when they focus on compassion, their mind is eager … </p>
<p class="p3"><span class="t1"> </span></p>
<p class="p3"><span class="t5">Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ vihesāya. </span></p>
<p class="p3">Their mind is in a good state … well detached from harming. </p>
<p class="p3"><span class="t1"> </span></p>
<p class="p3"><span class="t5">Ye ca vihesāpaccayā uppajjanti āsavā vighātā pariḷāhā, mutto so tehi, na so taṃ vedanaṃ vedeti. </span></p>
<p class="p3">They’re freed from the distressing and feverish defilements that arise because of harming, so they don’t experience that kind of feeling. </p>
<p class="p3"><span class="t1"> </span></p>
<p class="p3"><span class="t5">Idamakkhātaṃ vihesāya nissaraṇaṃ. (24.3) </span></p>
<p class="p3">This is how the escape from harming is explained. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno rūpe manasikaroto rūpesu cittaṃ na pakkhandati na pasīdati na santiṭṭhati na vimuccati. </span></p>
<p class="p3">Take another case where a mendicant focuses on form, but their mind isn’t eager … </p>
<p class="p3"><span class="t1"> </span></p>
<p class="p3"><span class="t5">Arūpaṃ kho panassa manasikaroto arūpe cittaṃ pakkhandati pasīdati santiṭṭhati vimuccati. </span></p>
<p class="p3">But when they focus on the formless, their mind is eager … </p>
<p class="p3"><span class="t1"> </span></p>
<p class="p3"><span class="t5">Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ rūpehi. </span></p>
<p class="p3">Their mind is in a good state … well detached from forms. </p>
<p class="p3"><span class="t1"> </span></p>
<p class="p3"><span class="t5">Ye ca rūpapaccayā uppajjanti āsavā vighātā pariḷāhā, mutto so tehi, na so taṃ vedanaṃ vedeti. </span></p>
<p class="p3">They’re freed from the distressing and feverish defilements that arise because of form, so they don’t experience that kind of feeling. </p>
<p class="p3"><span class="t1"> </span></p>
<p class="p3"><span class="t5">Idamakkhātaṃ rūpānaṃ nissaraṇaṃ. (24.4) </span></p>
<p class="p3">This is how the escape from forms is explained. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno sakkāyaṃ manasikaroto sakkāye cittaṃ na pakkhandati na pasīdati na santiṭṭhati na vimuccati. </span></p>
<p class="p3">Take a case where a mendicant focuses on identity, but their mind isn’t eager, confident, settled, and decided about it. </p>
<p class="p3"><span class="t1"> </span></p>
<p class="p3"><span class="t5">Sakkāyanirodhaṃ kho panassa manasikaroto sakkāyanirodhe cittaṃ pakkhandati pasīdati santiṭṭhati vimuccati. </span></p>
<p class="p3">But when they focus on the ending of identity, their mind is eager, confident, settled, and decided about it. </p>
<p class="p3"><span class="t1"> </span></p>
<p class="p3"><span class="t5">Tassa taṃ cittaṃ sugataṃ subhāvitaṃ suvuṭṭhitaṃ suvimuttaṃ visaṃyuttaṃ sakkāyena. </span></p>
<p class="p3">Their mind is in a good state, well developed, well risen, well freed, and well detached from identity. </p>
<p class="p3"><span class="t1"> </span></p>
<p class="p3"><span class="t5">Ye ca sakkāyapaccayā uppajjanti āsavā vighātā pariḷāhā, mutto so tehi, na so taṃ vedanaṃ vedeti. </span></p>
<p class="p3">They’re freed from the distressing and feverish defilements that arise because of identity, so they don’t experience that kind of feeling. </p>
<p class="p3"><span class="t1"> </span></p>
<p class="p3"><span class="t5">Idamakkhātaṃ sakkāyassa nissaraṇaṃ. (24.5) </span></p>
<p class="p3">This is how the escape from identity is explained. </p>
<p class="p3"><span class="t1"> </span></p>
<p class="p3"><span class="t5">Pañca vimuttāyatanāni. </span></p>
<p class="p3">Five opportunities for freedom. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno satthā dhammaṃ deseti aññataro vā garuṭṭhāniyo sabrahmacārī. </span></p>
<p class="p3">Firstly, the Teacher or a respected spiritual companion teaches Dhamma to a mendicant. </p>
<p class="p3"><span class="t1"> </span></p>
<p class="p3"><span class="t5">Yathā yathā, āvuso, bhikkhuno satthā dhammaṃ deseti aññataro vā garuṭṭhāniyo sabrahmacārī tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī ca. </span></p>
<p class="p3">That mendicant feels inspired by the meaning and the teaching in that Dhamma, no matter how the Teacher or a respected spiritual companion teaches it. </p>
<p class="p3"><span class="t1"> </span></p>
<p class="p3"><span class="t5">Tassa atthapaṭisaṃvedino dhammapaṭisaṃvedino pāmojjaṃ jāyati, pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati. </span></p>
<p class="p3">Feeling inspired, joy springs up. Being joyful, rapture springs up. When the mind is full of rapture, the body becomes tranquil. When the body is tranquil, one feels bliss. And when blissful, the mind becomes immersed. </p>
<p class="p3"><span class="t1"> </span></p>
<p class="p3"><span class="t5">Idaṃ paṭhamaṃ vimuttāyatanaṃ. (25.1) </span></p>
<p class="p3">This is the first opportunity for freedom. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno na heva kho satthā dhammaṃ deseti aññataro vā garuṭṭhāniyo sabrahmacārī, api ca kho yathāsutaṃ yathāpariyattaṃ dhammaṃ vitthārena paresaṃ deseti … pe … </span></p>
<p class="p3">Furthermore, it may be that neither the Teacher nor a respected spiritual companion teaches Dhamma to a mendicant. But the mendicant teaches Dhamma in detail to others as they learned and memorized it. … </p>
<p class="p3"><span class="t1"> </span></p>
<p class="p3"><span class="t5">api ca kho yathāsutaṃ yathāpariyattaṃ dhammaṃ vitthārena sajjhāyaṃ karoti … pe … </span></p>
<p class="p3">Or the mendicant recites the teaching in detail as they learned and memorized it. … </p>
<p class="p3"><span class="t1"> </span></p>
<p class="p3"><span class="t5">api ca kho yathāsutaṃ yathāpariyattaṃ dhammaṃ cetasā anuvitakketi anuvicāreti manasānupekkhati … pe … </span></p>
<p class="p3">Or the mendicant thinks about and considers the teaching in their heart, examining it with the mind as they learned and memorized it. … </p>
<p class="p3"><span class="t1"> </span></p>
<p class="p3"><span class="t5">api ca khvassa aññataraṃ samādhinimittaṃ suggahitaṃ hoti sumanasikataṃ sūpadhāritaṃ suppaṭividdhaṃ paññāya. </span></p>
<p class="p3">Or a meditation subject as a foundation of immersion is properly grasped, attended, borne in mind, and comprehended with wisdom. </p>
<p class="p3"><span class="t1"> </span></p>
<p class="p3"><span class="t5">Yathā yathā, āvuso, bhikkhuno aññataraṃ samādhinimittaṃ suggahitaṃ hoti sumanasikataṃ sūpadhāritaṃ suppaṭividdhaṃ paññāya tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī ca. </span></p>
<p class="p3">That mendicant feels inspired by the meaning and the teaching in that Dhamma, no matter how a meditation subject as a foundation of immersion is properly grasped, attended, borne in mind, and comprehended with wisdom. </p>
<p class="p3"><span class="t1"> </span></p>
<p class="p3"><span class="t5">Tassa atthapaṭisaṃvedino dhammapaṭisaṃvedino pāmojjaṃ jāyati, pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati. </span></p>
<p class="p3">Feeling inspired, joy springs up. Being joyful, rapture springs up. When the mind is full of rapture, the body becomes tranquil. When the body is tranquil, one feels bliss. And when blissful, the mind becomes immersed. </p>
<p class="p3"><span class="t1"> </span></p>
<p class="p3"><span class="t5">Idaṃ pañcamaṃ vimuttāyatanaṃ. (25.2–5.) </span></p>
<p class="p3">This is the fifth opportunity for freedom. </p>
<p class="p3"><span class="t1"> </span></p>
<p class="p3"><span class="t5">Pañca vimuttiparipācanīyā saññā—</span></p>
<p class="p3">Five perceptions that ripen in freedom: </p>
<p class="p3"><span class="t1"> </span></p>
<p class="p3"><span class="t5">aniccasaññā, anicce dukkhasaññā, dukkhe anattasaññā, pahānasaññā, virāgasaññā. (26) </span></p>
<p class="p3">the perception of impermanence, the perception of suffering in impermanence, the perception of not-self in suffering, the perception of giving up, and the perception of fading away. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena pañca dhammā sammadakkhātā; </span></p>
<p class="p3">These are the teachings grouped by five that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">6. Chakka </span></p>
<p class="p3">6. Sixes </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena cha dhammā sammadakkhātā; </span></p>
<p class="p3">There are teachings grouped by six that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame cha? </span></p>
<p class="p3">What are the teachings grouped by six? </p>
<p class="p3"><span class="t1"> </span></p>
<p class="p3"><span class="t5">Cha ajjhattikāni āyatanāni—</span></p>
<p class="p3">Six interior sense fields: </p>
<p class="p3"><span class="t1"> </span></p>
<p class="p3"><span class="t5">cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ. (1) </span></p>
<p class="p3">eye, ear, nose, tongue, body, and mind. </p>
<p class="p3"><span class="t1"> </span></p>
<p class="p3"><span class="t5">Cha bāhirāni āyatanāni—</span></p>
<p class="p3">Six exterior sense fields: </p>
<p class="p3"><span class="t1"> </span></p>
<p class="p3"><span class="t5">rūpāyatanaṃ, saddāyatanaṃ, gandhāyatanaṃ, rasāyatanaṃ, phoṭṭhabbāyatanaṃ, dhammāyatanaṃ. (2) </span></p>
<p class="p3">sights, sounds, smells, tastes, touches, and thoughts. </p>
<p class="p3"><span class="t1"> </span></p>
<p class="p3"><span class="t5">Cha viññāṇakāyā—</span></p>
<p class="p3">Six classes of consciousness: </p>
<p class="p3"><span class="t1"> </span></p>
<p class="p3"><span class="t5">cakkhuviññāṇaṃ, sotaviññāṇaṃ, ghānaviññāṇaṃ, jivhāviññāṇaṃ, kāyaviññāṇaṃ, manoviññāṇaṃ. (3) </span></p>
<p class="p3">eye, ear, nose, tongue, body, and mind consciousness. </p>
<p class="p3"><span class="t1"> </span></p>
<p class="p3"><span class="t5">Cha phassakāyā—</span></p>
<p class="p3">Six classes of contact: </p>
<p class="p3"><span class="t1"> </span></p>
<p class="p3"><span class="t5">cakkhusamphasso, sotasamphasso, ghānasamphasso, jivhāsamphasso, kāyasamphasso, manosamphasso. (4) </span></p>
<p class="p3">contact through the eye, ear, nose, tongue, body, and mind. </p>
<p class="p3"><span class="t1"> </span></p>
<p class="p3"><span class="t5">Cha vedanākāyā—</span></p>
<p class="p3">Six classes of feeling: </p>
<p class="p3"><span class="t1"> </span></p>
<p class="p3"><span class="t5">cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manosamphassajā vedanā. (5) </span></p>
<p class="p3">feeling born of contact through the eye, ear, nose, tongue, body, and mind. </p>
<p class="p3"><span class="t1"> </span></p>
<p class="p3"><span class="t5">Cha saññākāyā—</span></p>
<p class="p3">Six classes of perception: </p>
<p class="p3"><span class="t1"> </span></p>
<p class="p3"><span class="t5">rūpasaññā, saddasaññā, gandhasaññā, rasasaññā, phoṭṭhabbasaññā, dhammasaññā. (6) </span></p>
<p class="p3">perceptions of sights, sounds, smells, tastes, touches, and thoughts. </p>
<p class="p3"><span class="t1"> </span></p>
<p class="p3"><span class="t5">Cha sañcetanākāyā—</span></p>
<p class="p3">Six bodies of intention: </p>
<p class="p3"><span class="t1"> </span></p>
<p class="p3"><span class="t5">rūpasañcetanā, saddasañcetanā, gandhasañcetanā, rasasañcetanā, phoṭṭhabbasañcetanā, dhammasañcetanā. (7) </span></p>
<p class="p3">intention regarding sights, sounds, smells, tastes, touches, and thoughts. </p>
<p class="p3"><span class="t1"> </span></p>
<p class="p3"><span class="t5">Cha taṇhākāyā—</span></p>
<p class="p3">Six classes of craving: </p>
<p class="p3"><span class="t1"> </span></p>
<p class="p3"><span class="t5">rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā. (8) </span></p>
<p class="p3">craving for sights, sounds, smells, tastes, touches, and thoughts. </p>
<p class="p3"><span class="t1"> </span></p>
<p class="p3"><span class="t5">Cha agāravā. </span></p>
<p class="p3">Six kinds of disrespect. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu satthari agāravo viharati appatisso; dhamme agāravo viharati appatisso; saṃghe agāravo viharati appatisso; sikkhāya agāravo viharati appatisso; appamāde agāravo viharati appatisso; paṭisanthāre agāravo viharati appatisso. (9) </span></p>
<p class="p3">A mendicant lacks respect and reverence for the Teacher, the teaching, and the Saṅgha, the training, diligence, and hospitality. </p>
<p class="p3"><span class="t1"> </span></p>
<p class="p3"><span class="t5">Cha gāravā. </span></p>
<p class="p3">Six kinds of respect. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu satthari sagāravo viharati sappatisso; dhamme sagāravo viharati sappatisso; saṅghe sagāravo viharati sappatisso; sikkhāya sagāravo viharati sappatisso; appamāde sagāravo viharati sappatisso; paṭisanthāre sagāravo viharati sappatisso. (10) </span></p>
<p class="p3">A mendicant has respect and reverence for the Teacher, the teaching, and the Saṅgha, the training, diligence, and hospitality. </p>
<p class="p3"><span class="t1"> </span></p>
<p class="p3"><span class="t5">Cha somanassūpavicārā. </span></p>
<p class="p3">Six preoccupations with happiness. </p>
<p class="p3"><span class="t1"> </span></p>
<p class="p3"><span class="t5">Cakkhunā rūpaṃ disvā somanassaṭṭhāniyaṃ rūpaṃ upavicarati; </span></p>
<p class="p3">Seeing a sight with the eye, one is preoccupied with a sight that’s a basis for happiness. </p>
<p class="p3"><span class="t1"> </span></p>
<p class="p3"><span class="t5">sotena saddaṃ sutvā … </span></p>
<p class="p3">Hearing a sound with the ear … </p>
<p class="p3"><span class="t1"> </span></p>
<p class="p3"><span class="t5">ghānena gandhaṃ ghāyitvā … </span></p>
<p class="p3">Smelling an odor with the nose … </p>
<p class="p3"><span class="t1"> </span></p>
<p class="p3"><span class="t5">jivhāya rasaṃ sāyitvā … </span></p>
<p class="p3">Tasting a flavor with the tongue … </p>
<p class="p3"><span class="t1"> </span></p>
<p class="p3"><span class="t5">kāyena phoṭṭhabbaṃ phusitvā. </span></p>
<p class="p3">Feeling a touch with the body … </p>
<p class="p3"><span class="t1"> </span></p>
<p class="p3"><span class="t5">Manasā dhammaṃ viññāya somanassaṭṭhāniyaṃ dhammaṃ upavicarati. (11) </span></p>
<p class="p3">Knowing a thought with the mind, one is preoccupied with a thought that’s a basis for happiness. </p>
<p class="p3"><span class="t1"> </span></p>
<p class="p3"><span class="t5">Cha domanassūpavicārā. </span></p>
<p class="p3">Six preoccupations with sadness. </p>
<p class="p3"><span class="t1"> </span></p>
<p class="p3"><span class="t5">Cakkhunā rūpaṃ disvā domanassaṭṭhāniyaṃ rūpaṃ upavicarati … pe … </span></p>
<p class="p3">Seeing a sight with the eye, one is preoccupied with a sight that’s a basis for sadness. … </p>
<p class="p3"><span class="t1"> </span></p>
<p class="p3"><span class="t5">manasā dhammaṃ viññāya domanassaṭṭhāniyaṃ dhammaṃ upavicarati. (12) </span></p>
<p class="p3">Knowing a thought with the mind, one is preoccupied with a thought that’s a basis for sadness. </p>
<p class="p3"><span class="t1"> </span></p>
<p class="p3"><span class="t5">Cha upekkhūpavicārā. </span></p>
<p class="p3">Six preoccupations with equanimity. </p>
<p class="p3"><span class="t1"> </span></p>
<p class="p3"><span class="t5">Cakkhunā rūpaṃ disvā upekkhāṭṭhāniyaṃ rūpaṃ upavicarati … pe … </span></p>
<p class="p3">Seeing a sight with the eye, one is preoccupied with a sight that’s a basis for equanimity. … </p>
<p class="p3"><span class="t1"> </span></p>
<p class="p3"><span class="t5">manasā dhammaṃ viññāya upekkhāṭṭhāniyaṃ dhammaṃ upavicarati. (13) </span></p>
<p class="p3">Knowing a thought with the mind, one is preoccupied with a thought that’s a basis for equanimity. </p>
<p class="p3"><span class="t1"> </span></p>
<p class="p3"><span class="t5">Cha sāraṇīyā dhammā. </span></p>
<p class="p3">Six warm-hearted qualities. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca. </span></p>
<p class="p3">Firstly, a mendicant consistently treats their spiritual companions with bodily kindness, both in public and in private. </p>
<p class="p3"><span class="t1"> </span></p>
<p class="p3"><span class="t5">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati. (14.1) </span></p>
<p class="p3">This warm-hearted quality makes for fondness and respect, conducing to inclusion, harmony, and unity, without quarreling. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno mettaṃ vacīkammaṃ paccupaṭṭhitaṃ hoti sabrahmacārīsu āvi ceva raho ca. </span></p>
<p class="p3">Furthermore, a mendicant consistently treats their spiritual companions with verbal kindness, both in public and in private. </p>
<p class="p3"><span class="t1"> </span></p>
<p class="p3"><span class="t5">Ayampi dhammo sāraṇīyo … pe … ekībhāvāya saṃvattati. (14.2) </span></p>
<p class="p3">This too is a warm-hearted quality. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno mettaṃ manokammaṃ paccupaṭṭhitaṃ hoti sabrahmacārīsu āvi ceva raho ca. </span></p>
<p class="p3">Furthermore, a mendicant consistently treats their spiritual companions with mental kindness, both in public and in private. </p>
<p class="p3"><span class="t1"> </span></p>
<p class="p3"><span class="t5">Ayampi dhammo sāraṇīyo … pe … ekībhāvāya saṃvattati. (14.3) </span></p>
<p class="p3">This too is a warm-hearted quality. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu ye te lābhā dhammikā dhammaladdhā antamaso pattapariyāpannamattampi, tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī. </span></p>
<p class="p3">Furthermore, a mendicant shares without reservation any material possessions they have gained by legitimate means, even the food placed in the alms-bowl, using them in common with their ethical spiritual companions. </p>
<p class="p3"><span class="t1"> </span></p>
<p class="p3"><span class="t5">Ayampi dhammo sāraṇīyo … pe … ekībhāvāya saṃvattati. (14.4) </span></p>
<p class="p3">This too is a warm-hearted quality. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni, tathārūpesu sīlesu sīlasāmaññagato viharati sabrahmacārīhi āvi ceva raho ca. </span></p>
<p class="p3">Furthermore, a mendicant lives according to the precepts shared with their spiritual companions, both in public and in private. Those precepts are unbroken, impeccable, spotless, and unmarred, liberating, praised by sensible people, not mistaken, and leading to immersion. </p>
<p class="p3"><span class="t1"> </span></p>
<p class="p3"><span class="t5">Ayampi dhammo sāraṇīyo … pe … ekībhāvāya saṃvattati. (14.5) </span></p>
<p class="p3">This too is a warm-hearted quality. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu yāyaṃ diṭṭhi ariyā niyyānikā niyyāti takkarassa sammā dukkhakkhayāya, tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho ca. </span></p>
<p class="p3">They live according to the view shared with their spiritual companions, both in public and in private. That view is noble and emancipating, and brings one who practices it to the complete ending of suffering. </p>
<p class="p3"><span class="t1"> </span></p>
<p class="p3"><span class="t5">Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati. (14.6) </span></p>
<p class="p3">This warm-hearted quality too makes for fondness and respect, conducing to inclusion, harmony, and unity, without quarreling. </p>
<p class="p3"><span class="t1"> </span></p>
<p class="p3"><span class="t5">Cha vivādamūlāni. </span></p>
<p class="p3">Six roots of quarrels. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu kodhano hoti upanāhī. </span></p>
<p class="p3">Firstly, a mendicant is irritable and hostile. </p>
<p class="p3"><span class="t1"> </span></p>
<p class="p3"><span class="t5">Yo so, āvuso, bhikkhu kodhano hoti upanāhī, so sattharipi agāravo viharati appatisso, dhammepi agāravo viharati appatisso, saṃghepi agāravo viharati appatisso, sikkhāyapi na paripūrakārī hoti. </span></p>
<p class="p3">Such a mendicant lacks respect and reverence for the Teacher, the teaching, and the Saṅgha, and they don’t fulfill the training. </p>
<p class="p3"><span class="t1"> </span></p>
<p class="p3"><span class="t5">Yo so, āvuso, bhikkhu satthari agāravo viharati appatisso, dhamme agāravo viharati appatisso, saṃghe agāravo viharati appatisso, sikkhāya na paripūrakārī, so saṃghe vivādaṃ janeti. Yo hoti vivādo bahujanāhitāya bahujanāsukhāya anatthāya ahitāya dukkhāya devamanussānaṃ. </span></p>
<p class="p3">They create a dispute in the Saṅgha, which is for the hurt and unhappiness of the people, for the harm, hurt, and suffering of gods and humans. </p>
<p class="p3"><span class="t1"> </span></p>
<p class="p3"><span class="t5">Evarūpañce tumhe, āvuso, vivādamūlaṃ ajjhattaṃ vā bahiddhā vā samanupasseyyātha. Tatra tumhe, āvuso, tasseva pāpakassa vivādamūlassa pahānāya vāyameyyātha. </span></p>
<p class="p3">If you see such a root of quarrels in yourselves or others, you should try to give up this bad thing. </p>
<p class="p3"><span class="t1"> </span></p>
<p class="p3"><span class="t5">Evarūpañce tumhe, āvuso, vivādamūlaṃ ajjhattaṃ vā bahiddhā vā na samanupasseyyātha. Tatra tumhe, āvuso, tasseva pāpakassa vivādamūlassa āyatiṃ anavassavāya paṭipajjeyyātha. </span></p>
<p class="p3">If you don’t see it, you should practice so that it doesn’t come up in the future. </p>
<p class="p3"><span class="t1"> </span></p>
<p class="p3"><span class="t5">Evametassa pāpakassa vivādamūlassa pahānaṃ hoti. Evametassa pāpakassa vivādamūlassa āyatiṃ anavassavo hoti. </span></p>
<p class="p3">That’s how to give up this bad root of quarrels, so it doesn’t come up in the future. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu makkhī hoti paḷāsī … pe … </span></p>
<p class="p3">Furthermore, a mendicant is offensive and contemptuous … </p>
<p class="p3"><span class="t1"> </span></p>
<p class="p3"><span class="t5">issukī hoti maccharī … pe … </span></p>
<p class="p3">They’re jealous and stingy … </p>
<p class="p3"><span class="t1"> </span></p>
<p class="p3"><span class="t5">saṭho hoti māyāvī … </span></p>
<p class="p3">They’re devious and deceitful … </p>
<p class="p3"><span class="t1"> </span></p>
<p class="p3"><span class="t5">pāpiccho hoti micchādiṭṭhī … </span></p>
<p class="p3">They have wicked desires and wrong view … </p>
<p class="p3"><span class="t1"> </span></p>
<p class="p3"><span class="t5">sandiṭṭhiparāmāsī hoti ādhānaggāhī duppaṭinissaggī … pe … </span></p>
<p class="p3">They’re attached to their own views, holding them tight, and refusing to let go. </p>
<p class="p3"><span class="t1"> </span></p>
<p class="p3"><span class="t5">yo so, āvuso, bhikkhu sandiṭṭhiparāmāsī hoti ādhānaggāhī duppaṭinissaggī, so sattharipi agāravo viharati appatisso, dhammepi agāravo viharati appatisso, saṅghepi agāravo viharati appatisso, sikkhāyapi na paripūrakārī hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yo so, āvuso, bhikkhu satthari agāravo viharati appatisso, dhamme agāravo viharati appatisso, saṅghe agāravo viharati appatisso, sikkhāya na paripūrakārī, so saṅghe vivādaṃ janeti. Yo hoti vivādo bahujanāhitāya bahujanāsukhāya anatthāya ahitāya dukkhāya devamanussānaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evarūpañce tumhe, āvuso, vivādamūlaṃ ajjhattaṃ vā bahiddhā vā samanupasseyyātha. Tatra tumhe, āvuso, tasseva pāpakassa vivādamūlassa pahānāya vāyameyyātha. </span></p>
<p class="p3">If you see such a root of quarrels in yourselves or others, you should try to give up this bad thing. </p>
<p class="p3"><span class="t1"> </span></p>
<p class="p3"><span class="t5">Evarūpañce tumhe, āvuso, vivādamūlaṃ ajjhattaṃ vā bahiddhā vā na samanupasseyyātha. Tatra tumhe, āvuso, tasseva pāpakassa vivādamūlassa āyatiṃ anavassavāya paṭipajjeyyātha. </span></p>
<p class="p3">If you don’t see it, you should practice so that it doesn’t come up in the future. </p>
<p class="p3"><span class="t1"> </span></p>
<p class="p3"><span class="t5">Evametassa pāpakassa vivādamūlassa pahānaṃ hoti. Evametassa pāpakassa vivādamūlassa āyatiṃ anavassavo hoti. (15) </span></p>
<p class="p3">That’s how to give up this bad root of quarrels, so it doesn’t come up in the future. </p>
<p class="p3"><span class="t1"> </span></p>
<p class="p3"><span class="t5">Cha dhātuyo—</span></p>
<p class="p3">Six elements: </p>
<p class="p3"><span class="t1"> </span></p>
<p class="p3"><span class="t5">pathavīdhātu, āpodhātu, tejodhātu, vāyodhātu, ākāsadhātu, viññāṇadhātu. (16) </span></p>
<p class="p3">earth, water, fire, air, space, and consciousness. </p>
<p class="p3"><span class="t1"> </span></p>
<p class="p3"><span class="t5">Cha nissaraṇiyā dhātuyo. </span></p>
<p class="p3">Six elements of escape. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu evaṃ vadeyya: </span></p>
<p class="p3">Take a mendicant who says: </p>
<p class="p3"><span class="t1"> </span></p>
<p class="p3"><span class="t5">‘mettā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā, </span></p>
<p class="p3">‘I’ve developed the heart’s release by love. I’ve cultivated it, made it my vehicle and my basis, kept it up, consolidated it, and properly implemented it. </p>
<p class="p3"><span class="t1"> </span></p>
<p class="p3"><span class="t5">atha ca pana me byāpādo cittaṃ pariyādāya tiṭṭhatī’ti. </span></p>
<p class="p3">Yet somehow ill will still occupies my mind.’ </p>
<p class="p3"><span class="t1"> </span></p>
<p class="p3"><span class="t5">So ‘mā hevan’tissa vacanīyo, ‘māyasmā evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. </span></p>
<p class="p3">They should be told, ‘Not so, venerable! Don’t say that. Don’t misrepresent the Buddha, for misrepresentation of the Buddha is not good. And the Buddha would not say that. </p>
<p class="p3"><span class="t1"> </span></p>
<p class="p3"><span class="t5">Aṭṭhānametaṃ, āvuso, anavakāso, yaṃ mettāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya. </span></p>
<p class="p3">It’s impossible, reverend, it cannot happen that the heart’s release by love has been developed and properly implemented, </p>
<p class="p3"><span class="t1"> </span></p>
<p class="p3"><span class="t5">Atha ca panassa byāpādo cittaṃ pariyādāya ṭhassati, netaṃ ṭhānaṃ vijjati. </span></p>
<p class="p3">yet somehow ill will still occupies the mind. </p>
<p class="p3"><span class="t1"> </span></p>
<p class="p3"><span class="t5">Nissaraṇaṃ hetaṃ, āvuso, byāpādassa, yadidaṃ mettā cetovimuttī’ti. (17.1) </span></p>
<p class="p3">For it is the heart’s release by love that is the escape from ill will.’ </p>
<p class="p3"><span class="t1"> </span></p>
<p class="p3"><span class="t5">Idha panāvuso, bhikkhu evaṃ vadeyya: </span></p>
<p class="p3">Take another mendicant who says: </p>
<p class="p3"><span class="t1"> </span></p>
<p class="p3"><span class="t5">‘karuṇā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā. </span></p>
<p class="p3">‘I’ve developed the heart’s release by compassion. I’ve cultivated it, made it my vehicle and my basis, kept it up, consolidated it, and properly implemented it. </p>
<p class="p3"><span class="t1"> </span></p>
<p class="p3"><span class="t5">Atha ca pana me vihesā cittaṃ pariyādāya tiṭṭhatī’ti, </span></p>
<p class="p3">Yet somehow the thought of harming still occupies my mind.’ </p>
<p class="p3"><span class="t1"> </span></p>
<p class="p3"><span class="t5">so ‘mā hevan’tissa vacanīyo ‘māyasmā evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. </span></p>
<p class="p3">They should be told, ‘Not so, venerable! … </p>
<p class="p3"><span class="t1"> </span></p>
<p class="p3"><span class="t5">Aṭṭhānametaṃ, āvuso, anavakāso, yaṃ karuṇāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">atha ca panassa vihesā cittaṃ pariyādāya ṭhassati, netaṃ ṭhānaṃ vijjati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nissaraṇaṃ hetaṃ, āvuso, vihesāya, yadidaṃ karuṇā cetovimuttī’ti. (17.2) </span></p>
<p class="p3">For it is the heart’s release by compassion that is the escape from thoughts of harming.’ </p>
<p class="p3"><span class="t1"> </span></p>
<p class="p3"><span class="t5">Idha panāvuso, bhikkhu evaṃ vadeyya: </span></p>
<p class="p3">Take another mendicant who says: </p>
<p class="p3"><span class="t1"> </span></p>
<p class="p3"><span class="t5">‘muditā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā. </span></p>
<p class="p3">‘I’ve developed the heart’s release by rejoicing. I’ve cultivated it, made it my vehicle and my basis, kept it up, consolidated it, and properly implemented it. </p>
<p class="p3"><span class="t1"> </span></p>
<p class="p3"><span class="t5">Atha ca pana me arati cittaṃ pariyādāya tiṭṭhatī’ti, </span></p>
<p class="p3">Yet somehow negativity still occupies my mind.’ </p>
<p class="p3"><span class="t1"> </span></p>
<p class="p3"><span class="t5">so ‘mā hevan’tissa vacanīyo ‘māyasmā evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. </span></p>
<p class="p3">They should be told, ‘Not so, venerable! … </p>
<p class="p3"><span class="t1"> </span></p>
<p class="p3"><span class="t5">Aṭṭhānametaṃ, āvuso, anavakāso, yaṃ muditāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">atha ca panassa arati cittaṃ pariyādāya ṭhassati, netaṃ ṭhānaṃ vijjati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nissaraṇaṃ hetaṃ, āvuso, aratiyā, yadidaṃ muditā cetovimuttī’ti. (17.3) </span></p>
<p class="p3">For it is the heart’s release by rejoicing that is the escape from negativity.’ </p>
<p class="p3"><span class="t1"> </span></p>
<p class="p3"><span class="t5">Idha panāvuso, bhikkhu evaṃ vadeyya: </span></p>
<p class="p3">Take another mendicant who says: </p>
<p class="p3"><span class="t1"> </span></p>
<p class="p3"><span class="t5">‘upekkhā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā. </span></p>
<p class="p3">‘I’ve developed the heart’s release by equanimity. I’ve cultivated it, made it my vehicle and my basis, kept it up, consolidated it, and properly implemented it. </p>
<p class="p3"><span class="t1"> </span></p>
<p class="p3"><span class="t5">Atha ca pana me rāgo cittaṃ pariyādāya tiṭṭhatī’ti. </span></p>
<p class="p3">Yet somehow desire still occupies my mind.’ </p>
<p class="p3"><span class="t1"> </span></p>
<p class="p3"><span class="t5">So ‘mā hevan’tissa vacanīyo ‘māyasmā evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. </span></p>
<p class="p3">They should be told, ‘Not so, venerable! … </p>
<p class="p3"><span class="t1"> </span></p>
<p class="p3"><span class="t5">Aṭṭhānametaṃ, āvuso, anavakāso, yaṃ upekkhāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">atha ca panassa rāgo cittaṃ pariyādāya ṭhassati netaṃ ṭhānaṃ vijjati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nissaraṇaṃ hetaṃ, āvuso, rāgassa, yadidaṃ upekkhā cetovimuttī’ti. (17.4) </span></p>
<p class="p3">For it is the heart’s release by equanimity that is the escape from desire.’ </p>
<p class="p3"><span class="t1"> </span></p>
<p class="p3"><span class="t5">Idha panāvuso, bhikkhu evaṃ vadeyya: </span></p>
<p class="p3">Take another mendicant who says: </p>
<p class="p3"><span class="t1"> </span></p>
<p class="p3"><span class="t5">‘animittā hi kho me cetovimutti bhāvitā bahulīkatā yānīkatā vatthukatā anuṭṭhitā paricitā susamāraddhā. </span></p>
<p class="p3">‘I’ve developed the signless release of the heart. I’ve cultivated it, made it my vehicle and my basis, kept it up, consolidated it, and properly implemented it. </p>
<p class="p3"><span class="t1"> </span></p>
<p class="p3"><span class="t5">Atha ca pana me nimittānusāri viññāṇaṃ hotī’ti. </span></p>
<p class="p3">Yet somehow my consciousness still follows after signs.’ </p>
<p class="p3"><span class="t1"> </span></p>
<p class="p3"><span class="t5">So ‘mā hevan’tissa vacanīyo ‘māyasmā evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. </span></p>
<p class="p3">They should be told, ‘Not so, venerable! … </p>
<p class="p3"><span class="t1"> </span></p>
<p class="p3"><span class="t5">Aṭṭhānametaṃ, āvuso, anavakāso, yaṃ animittāya cetovimuttiyā bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">atha ca panassa nimittānusāri viññāṇaṃ bhavissati, netaṃ ṭhānaṃ vijjati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nissaraṇaṃ hetaṃ, āvuso, sabbanimittānaṃ, yadidaṃ animittā cetovimuttī’ti. (17.5) </span></p>
<p class="p3">For it is the signless release of the heart that is the escape from all signs.’ </p>
<p class="p3"><span class="t1"> </span></p>
<p class="p3"><span class="t5">Idha panāvuso, bhikkhu evaṃ vadeyya: </span></p>
<p class="p3">Take another mendicant who says: </p>
<p class="p3"><span class="t1"> </span></p>
<p class="p3"><span class="t5">‘asmīti kho me vigataṃ, ayamahamasmīti na samanupassāmi, </span></p>
<p class="p3">‘I’m rid of the conceit “I am”. And I don’t regard anything as “I am this”. </p>
<p class="p3"><span class="t1"> </span></p>
<p class="p3"><span class="t5">atha ca pana me vicikicchākathaṃkathāsallaṃ cittaṃ pariyādāya tiṭṭhatī’ti. </span></p>
<p class="p3">Yet somehow the dart of doubt and indecision still occupies my mind.’ </p>
<p class="p3"><span class="t1"> </span></p>
<p class="p3"><span class="t5">So ‘mā hevan’tissa vacanīyo ‘māyasmā evaṃ avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. </span></p>
<p class="p3">They should be told, ‘Not so, venerable! Don’t say that. Don’t misrepresent the Buddha, for misrepresentation of the Buddha is not good. And the Buddha would not say that. </p>
<p class="p3"><span class="t1"> </span></p>
<p class="p3"><span class="t5">Aṭṭhānametaṃ, āvuso, anavakāso, yaṃ asmīti vigate ayamahamasmīti asamanupassato, </span></p>
<p class="p3">It’s impossible, reverend, it cannot happen that the conceit “I am” has been done away with, and nothing is regarded as “I am this”, </p>
<p class="p3"><span class="t1"> </span></p>
<p class="p3"><span class="t5">atha ca panassa vicikicchākathaṃkathāsallaṃ cittaṃ pariyādāya ṭhassati, netaṃ ṭhānaṃ vijjati. </span></p>
<p class="p3">yet somehow the dart of doubt and indecision still occupy the mind. </p>
<p class="p3"><span class="t1"> </span></p>
<p class="p3"><span class="t5">Nissaraṇaṃ hetaṃ, āvuso, vicikicchākathaṃkathāsallassa, yadidaṃ asmimānasamugghāto’ti. (17.6) </span></p>
<p class="p3">For it is the uprooting of the conceit “I am” that is the escape from the dart of doubt and indecision.’ </p>
<p class="p3"><span class="t1"> </span></p>
<p class="p3"><span class="t5">Cha anuttariyāni—</span></p>
<p class="p3">Six unsurpassable things: </p>
<p class="p3"><span class="t1"> </span></p>
<p class="p3"><span class="t5">dassanānuttariyaṃ, savanānuttariyaṃ, lābhānuttariyaṃ, sikkhānuttariyaṃ, pāricariyānuttariyaṃ, anussatānuttariyaṃ. (18) </span></p>
<p class="p3">the unsurpassable seeing, listening, acquisition, training, service, and recollection. </p>
<p class="p3"><span class="t1"> </span></p>
<p class="p3"><span class="t5">Cha anussatiṭṭhānāni—</span></p>
<p class="p3">Six recollections: </p>
<p class="p3"><span class="t1"> </span></p>
<p class="p3"><span class="t5">buddhānussati, dhammānussati, saṃghānussati, sīlānussati, cāgānussati, devatānussati. (19) </span></p>
<p class="p3">the recollection of the Buddha, the teaching, the Saṅgha, ethics, generosity, and the deities. </p>
<p class="p3"><span class="t1"> </span></p>
<p class="p3"><span class="t5">Cha satatavihārā. </span></p>
<p class="p3">Six consistent responses. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu cakkhunā rūpaṃ disvā neva sumano hoti na dummano, upekkhako viharati sato sampajāno. </span></p>
<p class="p3">A mendicant, seeing a sight with their eyes, is neither happy nor sad. They remain equanimous, mindful and aware. </p>
<p class="p3"><span class="t1"> </span></p>
<p class="p3"><span class="t5">Sotena saddaṃ sutvā … pe … </span></p>
<p class="p3">Hearing a sound with their ears … Smelling an odor with their nose … Tasting a flavor with their tongue … Feeling a touch with their body … </p>
<p class="p3"><span class="t1"> </span></p>
<p class="p3"><span class="t5">manasā dhammaṃ viññāya neva sumano hoti na dummano, upekkhako viharati sato sampajāno. (20) </span></p>
<p class="p3">Knowing a thought with their mind, they’re neither happy nor sad. They remain equanimous, mindful and aware. </p>
<p class="p3"><span class="t1"> </span></p>
<p class="p3"><span class="t5">Chaḷābhijātiyo. </span></p>
<p class="p3">Six classes of rebirth. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco kaṇhābhijātiko samāno kaṇhaṃ dhammaṃ abhijāyati. </span></p>
<p class="p3">Someone born into a dark class gives rise to a dark result. </p>
<p class="p3"><span class="t1"> </span></p>
<p class="p3"><span class="t5">Idha panāvuso, ekacco kaṇhābhijātiko samāno sukkaṃ dhammaṃ abhijāyati. </span></p>
<p class="p3">Someone born into a dark class gives rise to a bright result. </p>
<p class="p3"><span class="t1"> </span></p>
<p class="p3"><span class="t5">Idha panāvuso, ekacco kaṇhābhijātiko samāno akaṇhaṃ asukkaṃ nibbānaṃ abhijāyati. </span></p>
<p class="p3">Someone born into a dark class gives rise to extinguishment, which is neither dark nor bright. </p>
<p class="p3"><span class="t1"> </span></p>
<p class="p3"><span class="t5">Idha panāvuso, ekacco sukkābhijātiko samāno sukkaṃ dhammaṃ abhijāyati. </span></p>
<p class="p3">Someone born into a bright class gives rise to a bright result. </p>
<p class="p3"><span class="t1"> </span></p>
<p class="p3"><span class="t5">Idha panāvuso, ekacco sukkābhijātiko samāno kaṇhaṃ dhammaṃ abhijāyati. </span></p>
<p class="p3">Someone born into a bright class gives rise to a dark result. </p>
<p class="p3"><span class="t1"> </span></p>
<p class="p3"><span class="t5">Idha panāvuso, ekacco sukkābhijātiko samāno akaṇhaṃ asukkaṃ nibbānaṃ abhijāyati. (21) </span></p>
<p class="p3">Someone born into a bright class gives rise to extinguishment, which is neither dark nor bright. </p>
<p class="p3"><span class="t1"> </span></p>
<p class="p3"><span class="t5">Cha nibbedhabhāgiyā saññā—</span></p>
<p class="p3">Six perceptions that help penetration: </p>
<p class="p3"><span class="t1"> </span></p>
<p class="p3"><span class="t5">aniccasaññā anicce, dukkhasaññā dukkhe, anattasaññā, pahānasaññā, virāgasaññā, nirodhasaññā. (22) </span></p>
<p class="p3">the perception of impermanence, the perception of suffering in impermanence, the perception of not-self in suffering, the perception of giving up, the perception of fading away, and the perception of cessation. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena cha dhammā sammadakkhātā; </span></p>
<p class="p3">These are the teachings grouped by six that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">7. Sattaka </span></p>
<p class="p3">7. Sevens </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena satta dhammā sammadakkhātā; </span></p>
<p class="p3">There are teachings grouped by seven that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame satta? </span></p>
<p class="p3">What are the teachings grouped by seven? </p>
<p class="p3"><span class="t1"> </span></p>
<p class="p3"><span class="t5">Satta ariyadhanāni—</span></p>
<p class="p3">Seven kinds of noble wealth: </p>
<p class="p3"><span class="t1"> </span></p>
<p class="p3"><span class="t5">saddhādhanaṃ, sīladhanaṃ, hiridhanaṃ, ottappadhanaṃ, sutadhanaṃ, cāgadhanaṃ, paññādhanaṃ. (1) </span></p>
<p class="p3">the wealth of faith, ethical conduct, conscience, prudence, learning, generosity, and wisdom. </p>
<p class="p3"><span class="t1"> </span></p>
<p class="p3"><span class="t5">Satta bojjhaṅgā—</span></p>
<p class="p3">Seven awakening factors: </p>
<p class="p3"><span class="t1"> </span></p>
<p class="p3"><span class="t5">satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo. (2) </span></p>
<p class="p3">mindfulness, investigation of principles, energy, rapture, tranquility, immersion, and equanimity. </p>
<p class="p3"><span class="t1"> </span></p>
<p class="p3"><span class="t5">Satta samādhiparikkhārā—</span></p>
<p class="p3">Seven prerequisites for immersion: </p>
<p class="p3"><span class="t1"> </span></p>
<p class="p3"><span class="t5">sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati. (3) </span></p>
<p class="p3">right view, right thought, right speech, right action, right livelihood, right effort, and right mindfulness. </p>
<p class="p3"><span class="t1"> </span></p>
<p class="p3"><span class="t5">Satta asaddhammā—</span></p>
<p class="p3">Seven bad qualities: </p>
<p class="p3"><span class="t1"> </span></p>
<p class="p3"><span class="t5">idhāvuso, bhikkhu assaddho hoti, ahiriko hoti, anottappī hoti, appassuto hoti, kusīto hoti, muṭṭhassati hoti, duppañño hoti. (4) </span></p>
<p class="p3">a mendicant is faithless, shameless, imprudent, uneducated, lazy, unmindful, and witless. </p>
<p class="p3"><span class="t1"> </span></p>
<p class="p3"><span class="t5">Satta saddhammā—</span></p>
<p class="p3">Seven good qualities: </p>
<p class="p3"><span class="t1"> </span></p>
<p class="p3"><span class="t5">idhāvuso, bhikkhu saddho hoti, hirimā hoti, ottappī hoti, bahussuto hoti, āraddhavīriyo hoti, upaṭṭhitassati hoti, paññavā hoti. (5) </span></p>
<p class="p3">a mendicant is faithful, conscientious, prudent, learned, energetic, mindful, and wise. </p>
<p class="p3"><span class="t1"> </span></p>
<p class="p3"><span class="t5">Satta sappurisadhammā—</span></p>
<p class="p3">Seven aspects of the teachings of the good persons: </p>
<p class="p3"><span class="t1"> </span></p>
<p class="p3"><span class="t5">idhāvuso, bhikkhu dhammaññū ca hoti atthaññū ca attaññū ca mattaññū ca kālaññū ca parisaññū ca puggalaññū ca. (6) </span></p>
<p class="p3">a mendicant knows the teachings, knows the meaning, knows themselves, knows moderation, knows the right time, knows assemblies, and knows people. </p>
<p class="p3"><span class="t1"> </span></p>
<p class="p3"><span class="t5">Satta niddasavatthūni. </span></p>
<p class="p3">Seven qualifications for graduation. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu sikkhāsamādāne tibbacchando hoti, āyatiñca sikkhāsamādāne avigatapemo. </span></p>
<p class="p3">A mendicant has a keen enthusiasm to undertake the training … </p>
<p class="p3"><span class="t1"> </span></p>
<p class="p3"><span class="t5">Dhammanisantiyā tibbacchando hoti, āyatiñca dhammanisantiyā avigatapemo. </span></p>
<p class="p3">to examine the teachings … </p>
<p class="p3"><span class="t1"> </span></p>
<p class="p3"><span class="t5">Icchāvinaye tibbacchando hoti, āyatiñca icchāvinaye avigatapemo. </span></p>
<p class="p3">to get rid of desires … </p>
<p class="p3"><span class="t1"> </span></p>
<p class="p3"><span class="t5">Paṭisallāne tibbacchando hoti, āyatiñca paṭisallāne avigatapemo. </span></p>
<p class="p3">for retreat … </p>
<p class="p3"><span class="t1"> </span></p>
<p class="p3"><span class="t5">Vīriyārambhe tibbacchando hoti, āyatiñca vīriyārambhe avigatapemo. </span></p>
<p class="p3">to rouse up energy … </p>
<p class="p3"><span class="t1"> </span></p>
<p class="p3"><span class="t5">Satinepakke tibbacchando hoti, āyatiñca satinepakke avigatapemo. </span></p>
<p class="p3">for mindfulness and alertness … </p>
<p class="p3"><span class="t1"> </span></p>
<p class="p3"><span class="t5">Diṭṭhipaṭivedhe tibbacchando hoti, āyatiñca diṭṭhipaṭivedhe avigatapemo. (7) </span></p>
<p class="p3">to penetrate theoretically. And they don’t lose these desires in the future. </p>
<p class="p3"><span class="t1"> </span></p>
<p class="p3"><span class="t5">Satta saññā—</span></p>
<p class="p3">Seven perceptions: </p>
<p class="p3"><span class="t1"> </span></p>
<p class="p3"><span class="t5">aniccasaññā, anattasaññā, asubhasaññā, ādīnavasaññā, pahānasaññā, virāgasaññā, nirodhasaññā. (8) </span></p>
<p class="p3">the perception of impermanence, the perception of not-self, the perception of ugliness, the perception of drawbacks, the perception of giving up, the perception of fading away, and the perception of cessation. </p>
<p class="p3"><span class="t1"> </span></p>
<p class="p3"><span class="t5">Satta balāni—</span></p>
<p class="p3">Seven powers: </p>
<p class="p3"><span class="t1"> </span></p>
<p class="p3"><span class="t5">saddhābalaṃ, vīriyabalaṃ, hiribalaṃ, ottappabalaṃ, satibalaṃ, samādhibalaṃ, paññābalaṃ. (9) </span></p>
<p class="p3">faith, energy, conscience, prudence, mindfulness, immersion, and wisdom. </p>
<p class="p3"><span class="t1"> </span></p>
<p class="p3"><span class="t5">Satta viññāṇaṭṭhitiyo. </span></p>
<p class="p3">Seven planes of consciousness. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā nānattakāyā nānattasaññino, seyyathāpi manussā ekacce ca devā ekacce ca vinipātikā. </span></p>
<p class="p3">There are sentient beings that are diverse in body and diverse in perception, such as human beings, some gods, and some beings in the underworld. </p>
<p class="p3"><span class="t1"> </span></p>
<p class="p3"><span class="t5">Ayaṃ paṭhamā viññāṇaṭṭhiti. </span></p>
<p class="p3">This is the first plane of consciousness. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā nānattakāyā ekattasaññino seyyathāpi devā brahmakāyikā paṭhamābhinibbattā. </span></p>
<p class="p3">There are sentient beings that are diverse in body and unified in perception, such as the gods reborn in Brahmā’s Host through the first absorption. </p>
<p class="p3"><span class="t1"> </span></p>
<p class="p3"><span class="t5">Ayaṃ dutiyā viññāṇaṭṭhiti. </span></p>
<p class="p3">This is the second plane of consciousness. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā ekattakāyā nānattasaññino seyyathāpi devā ābhassarā. </span></p>
<p class="p3">There are sentient beings that are unified in body and diverse in perception, such as the gods of streaming radiance. </p>
<p class="p3"><span class="t1"> </span></p>
<p class="p3"><span class="t5">Ayaṃ tatiyā viññāṇaṭṭhiti. </span></p>
<p class="p3">This is the third plane of consciousness. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā ekattakāyā ekattasaññino seyyathāpi devā subhakiṇhā. </span></p>
<p class="p3">There are sentient beings that are unified in body and unified in perception, such as the gods replete with glory. </p>
<p class="p3"><span class="t1"> </span></p>
<p class="p3"><span class="t5">Ayaṃ catutthī viññāṇaṭṭhiti. </span></p>
<p class="p3">This is the fourth plane of consciousness. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā. </span></p>
<p class="p3">There are sentient beings that have gone totally beyond perceptions of form. With the ending of perceptions of impingement, not focusing on perceptions of diversity, aware that ‘space is infinite’, they have been reborn in the dimension of infinite space. </p>
<p class="p3"><span class="t1"> </span></p>
<p class="p3"><span class="t5">Ayaṃ pañcamī viññāṇaṭṭhiti. </span></p>
<p class="p3">This is the fifth plane of consciousness. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanūpagā. </span></p>
<p class="p3">There are sentient beings that have gone totally beyond the dimension of infinite space. Aware that ‘consciousness is infinite’, they have been reborn in the dimension of infinite consciousness. </p>
<p class="p3"><span class="t1"> </span></p>
<p class="p3"><span class="t5">Ayaṃ chaṭṭhī viññāṇaṭṭhiti. </span></p>
<p class="p3">This is the sixth plane of consciousness. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā. </span></p>
<p class="p3">There are sentient beings that have gone totally beyond the dimension of infinite consciousness. Aware that ‘there is nothing at all’, they have been reborn in the dimension of nothingness. </p>
<p class="p3"><span class="t1"> </span></p>
<p class="p3"><span class="t5">Ayaṃ sattamī viññāṇaṭṭhiti. (10) </span></p>
<p class="p3">This is the seventh plane of consciousness. </p>
<p class="p3"><span class="t1"> </span></p>
<p class="p3"><span class="t5">Satta puggalā dakkhiṇeyyā—</span></p>
<p class="p3">Seven persons worthy of a religious donation: </p>
<p class="p3"><span class="t1"> </span></p>
<p class="p3"><span class="t5">ubhatobhāgavimutto, paññāvimutto, kāyasakkhi, diṭṭhippatto, saddhāvimutto, dhammānusārī, saddhānusārī. (11) </span></p>
<p class="p3">one freed both ways, one freed by wisdom, a personal witness, one attained to view, one freed by faith, a follower of the teachings, and a follower by faith. </p>
<p class="p3"><span class="t1"> </span></p>
<p class="p3"><span class="t5">Satta anusayā—</span></p>
<p class="p3">Seven underlying tendencies: </p>
<p class="p3"><span class="t1"> </span></p>
<p class="p3"><span class="t5">kāmarāgānusayo, paṭighānusayo, diṭṭhānusayo, vicikicchānusayo, mānānusayo, bhavarāgānusayo, avijjānusayo. (12) </span></p>
<p class="p3">sensual desire, repulsion, views, doubt, conceit, desire to be reborn, and ignorance. </p>
<p class="p3"><span class="t1"> </span></p>
<p class="p3"><span class="t5">Satta saṃyojanāni—</span></p>
<p class="p3">Seven fetters: </p>
<p class="p3"><span class="t1"> </span></p>
<p class="p3"><span class="t5">anunayasaṃyojanaṃ, paṭighasaṃyojanaṃ, diṭṭhisaṃyojanaṃ, vicikicchāsaṃyojanaṃ, mānasaṃyojanaṃ, bhavarāgasaṃyojanaṃ, avijjāsaṃyojanaṃ. (13) </span></p>
<p class="p3">attraction, repulsion, views, doubt, conceit, desire to be reborn, and ignorance. </p>
<p class="p3"><span class="t1"> </span></p>
<p class="p3"><span class="t5">Satta adhikaraṇasamathā—</span></p>
<p class="p3">Seven principles for the settlement of any disciplinary issues that might arise. </p>
<p class="p3"><span class="t1"> </span></p>
<p class="p3"><span class="t5">uppannuppannānaṃ adhikaraṇānaṃ samathāya vūpasamāya sammukhāvinayo dātabbo, sativinayo dātabbo, amūḷhavinayo dātabbo, paṭiññāya kāretabbaṃ, yebhuyyasikā, tassapāpiyasikā, tiṇavatthārako. (14) </span></p>
<p class="p3">Removal in the presence of those concerned is applicable. Removal by accurate recollection is applicable. Removal due to recovery from madness is applicable. The acknowledgement of the offense is applicable. The decision of a majority is applicable. A verdict of aggravated misconduct is applicable. Covering over with grass is applicable. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena satta dhammā sammadakkhātā; </span></p>
<p class="p3">These are the teachings grouped by seven that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Dutiyabhāṇavāro niṭṭhito. </span></p>
<p class="p3">The second recitation section is finished. </p>
<p class="p3"><span class="t1"> </span></p>
<p class="p3"><span class="t5">8. Aṭṭhaka </span></p>
<p class="p3">8. Eights </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena aṭṭha dhammā sammadakkhātā; </span></p>
<p class="p3">There are teachings grouped by eight that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame aṭṭha? </span></p>
<p class="p3">What are the teachings grouped by eight? </p>
<p class="p3"><span class="t1"> </span></p>
<p class="p3"><span class="t5">Aṭṭha micchattā—</span></p>
<p class="p3">Eight wrong ways: </p>
<p class="p3"><span class="t1"> </span></p>
<p class="p3"><span class="t5">micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo micchāsati, micchāsamādhi. (1) </span></p>
<p class="p3">wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. </p>
<p class="p3"><span class="t1"> </span></p>
<p class="p3"><span class="t5">Aṭṭha sammattā—</span></p>
<p class="p3">Eight right ways: </p>
<p class="p3"><span class="t1"> </span></p>
<p class="p3"><span class="t5">sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. (2) </span></p>
<p class="p3">right view, right thought, right speech, right action, right livelihood, right effort, right mindfulness, and right immersion. </p>
<p class="p3"><span class="t1"> </span></p>
<p class="p3"><span class="t5">Aṭṭha puggalā dakkhiṇeyyā—</span></p>
<p class="p3">Eight persons worthy of a religious donation. </p>
<p class="p3"><span class="t1"> </span></p>
<p class="p3"><span class="t5">sotāpanno, sotāpattiphalasacchikiriyāya paṭipanno; sakadāgāmī, sakadāgāmiphalasacchikiriyāya paṭipanno; anāgāmī, anāgāmiphalasacchikiriyāya paṭipanno; arahā, arahattaphalasacchikiriyāya paṭipanno. (3) </span></p>
<p class="p3">The stream-enterer and the one practicing to realize the fruit of stream-entry. The once-returner and the one practicing to realize the fruit of once-return. The non-returner and the one practicing to realize the fruit of non-return. The perfected one, and the one practicing for perfection. </p>
<p class="p3"><span class="t1"> </span></p>
<p class="p3"><span class="t5">Aṭṭha kusītavatthūni. </span></p>
<p class="p3">Eight grounds for laziness. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhunā kammaṃ kātabbaṃ hoti. </span></p>
<p class="p3">Firstly, a mendicant has some work to do. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘kammaṃ kho me kātabbaṃ bhavissati, kammaṃ kho pana me karontassa kāyo kilamissati, handāhaṃ nipajjāmī’ti. </span></p>
<p class="p3">‘I have some work to do. But while doing it my body will get tired. I’d better have a lie down.’ </p>
<p class="p3"><span class="t1"> </span></p>
<p class="p3"><span class="t5">So nipajjati na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. </span></p>
<p class="p3">They lie down, and don’t rouse energy for attaining the unattained, achieving the unachieved, and realizing the unrealized. </p>
<p class="p3"><span class="t1"> </span></p>
<p class="p3"><span class="t5">Idaṃ paṭhamaṃ kusītavatthu. </span></p>
<p class="p3">This is the first ground for laziness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhunā kammaṃ kataṃ hoti. </span></p>
<p class="p3">Furthermore, a mendicant has done some work. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho kammaṃ akāsiṃ, kammaṃ kho pana me karontassa kāyo kilanto, handāhaṃ nipajjāmī’ti. </span></p>
<p class="p3">‘I’ve done some work. But while working my body got tired. I’d better have a lie down.’ </p>
<p class="p3"><span class="t1"> </span></p>
<p class="p3"><span class="t5">So nipajjati na vīriyaṃ ārabhati … pe … </span></p>
<p class="p3">They lie down, and don’t rouse energy... </p>
<p class="p3"><span class="t1"> </span></p>
<p class="p3"><span class="t5">idaṃ dutiyaṃ kusītavatthu. </span></p>
<p class="p3">This is the second ground for laziness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhunā maggo gantabbo hoti. </span></p>
<p class="p3">Furthermore, a mendicant has to go on a journey. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘maggo kho me gantabbo bhavissati, maggaṃ kho pana me gacchantassa kāyo kilamissati, handāhaṃ nipajjāmī’ti. </span></p>
<p class="p3">‘I have to go on a journey. But while walking my body will get tired. I’d better have a lie down.’ </p>
<p class="p3"><span class="t1"> </span></p>
<p class="p3"><span class="t5">So nipajjati na vīriyaṃ ārabhati … </span></p>
<p class="p3">They lie down, and don’t rouse energy... </p>
<p class="p3"><span class="t1"> </span></p>
<p class="p3"><span class="t5">idaṃ tatiyaṃ kusītavatthu. </span></p>
<p class="p3">This is the third ground for laziness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhunā maggo gato hoti. </span></p>
<p class="p3">Furthermore, a mendicant has gone on a journey. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho maggaṃ agamāsiṃ, maggaṃ kho pana me gacchantassa kāyo kilanto, handāhaṃ nipajjāmī’ti. </span></p>
<p class="p3">‘I’ve gone on a journey. But while walking my body got tired. I’d better have a lie down.’ </p>
<p class="p3"><span class="t1"> </span></p>
<p class="p3"><span class="t5">So nipajjati na vīriyaṃ ārabhati … </span></p>
<p class="p3">They lie down, and don’t rouse energy... </p>
<p class="p3"><span class="t1"> </span></p>
<p class="p3"><span class="t5">idaṃ catutthaṃ kusītavatthu. </span></p>
<p class="p3">This is the fourth ground for laziness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu gāmaṃ vā nigamaṃ vā piṇḍāya caranto na labhati lūkhassa vā paṇītassa vā bhojanassa yāvadatthaṃ pāripūriṃ. </span></p>
<p class="p3">Furthermore, a mendicant has wandered for alms, but they didn’t get to fill up on as much food as they like, coarse or fine. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho gāmaṃ vā nigamaṃ vā piṇḍāya caranto nālatthaṃ lūkhassa vā paṇītassa vā bhojanassa yāvadatthaṃ pāripūriṃ, tassa me kāyo kilanto akammañño, handāhaṃ nipajjāmī’ti. </span></p>
<p class="p3">‘I’ve wandered for alms, but I didn’t get to fill up on as much food as I like, coarse or fine. My body is tired and unfit for work. I’d better have a lie down.’ </p>
<p class="p3"><span class="t1"> </span></p>
<p class="p3"><span class="t5">So nipajjati na vīriyaṃ ārabhati … </span></p>
<p class="p3">They lie down, and don’t rouse energy... </p>
<p class="p3"><span class="t1"> </span></p>
<p class="p3"><span class="t5">idaṃ pañcamaṃ kusītavatthu. </span></p>
<p class="p3">This is the fifth ground for laziness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu gāmaṃ vā nigamaṃ vā piṇḍāya caranto labhati lūkhassa vā paṇītassa vā bhojanassa yāvadatthaṃ pāripūriṃ. </span></p>
<p class="p3">Furthermore, a mendicant has wandered for alms, and they got to fill up on as much food as they like, coarse or fine. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho gāmaṃ vā nigamaṃ vā piṇḍāya caranto alatthaṃ lūkhassa vā paṇītassa vā bhojanassa yāvadatthaṃ pāripūriṃ, tassa me kāyo garuko akammañño, māsācitaṃ maññe, handāhaṃ nipajjāmī’ti. </span></p>
<p class="p3">‘I’ve wandered for alms, and I got to fill up on as much food as I like, coarse or fine. My body is heavy and unfit for work, like I’ve just eaten a load of beans. I’d better have a lie down.’ </p>
<p class="p3"><span class="t1"> </span></p>
<p class="p3"><span class="t5">So nipajjati na vīriyaṃ ārabhati … </span></p>
<p class="p3">They lie down, and don’t rouse energy... </p>
<p class="p3"><span class="t1"> </span></p>
<p class="p3"><span class="t5">idaṃ chaṭṭhaṃ kusītavatthu. </span></p>
<p class="p3">This is the sixth ground for laziness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno uppanno hoti appamattako ābādho. </span></p>
<p class="p3">Furthermore, a mendicant feels a little sick. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘uppanno kho me ayaṃ appamattako ābādho; </span></p>
<p class="p3">‘I feel a little sick. Lying down would be good for me. I’d better have a lie down.’ </p>
<p class="p3"><span class="t1"> </span></p>
<p class="p3"><span class="t5">atthi kappo nipajjituṃ, handāhaṃ nipajjāmī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So nipajjati na vīriyaṃ ārabhati … </span></p>
<p class="p3">They lie down, and don’t rouse energy... </p>
<p class="p3"><span class="t1"> </span></p>
<p class="p3"><span class="t5">idaṃ sattamaṃ kusītavatthu. </span></p>
<p class="p3">This is the seventh ground for laziness. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu gilānā vuṭṭhito hoti aciravuṭṭhito gelaññā. </span></p>
<p class="p3">Furthermore, a mendicant has recently recovered from illness. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho gilānā vuṭṭhito aciravuṭṭhito gelaññā, tassa me kāyo dubbalo akammañño, handāhaṃ nipajjāmī’ti. </span></p>
<p class="p3">‘I’ve recently recovered from illness. My body is weak and unfit for work. I’d better have a lie down.’ </p>
<p class="p3"><span class="t1"> </span></p>
<p class="p3"><span class="t5">So nipajjati na vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. </span></p>
<p class="p3">They lie down, and don’t rouse energy for attaining the unattained, achieving the unachieved, and realizing the unrealized. </p>
<p class="p3"><span class="t1"> </span></p>
<p class="p3"><span class="t5">Idaṃ aṭṭhamaṃ kusītavatthu. (4) </span></p>
<p class="p3">This is the eighth ground for laziness. </p>
<p class="p3"><span class="t1"> </span></p>
<p class="p3"><span class="t5">Aṭṭha ārambhavatthūni. </span></p>
<p class="p3">Eight grounds for arousing energy. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhunā kammaṃ kātabbaṃ hoti. </span></p>
<p class="p3">Firstly, a mendicant has some work to do. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘kammaṃ kho me kātabbaṃ bhavissati, kammaṃ kho pana me karontena na sukaraṃ buddhānaṃ sāsanaṃ manasi kātuṃ, handāhaṃ vīriyaṃ ārabhāmi appattassa pattiyā anadhigatassa adhigamāya, asacchikatassa sacchikiriyāyā’ti. </span></p>
<p class="p3">‘I have some work to do. While working it’s not easy to focus on the instructions of the Buddhas. I’d better preemptively rouse up energy for attaining the unattained, achieving the unachieved, and realizing the unrealized.’ </p>
<p class="p3"><span class="t1"> </span></p>
<p class="p3"><span class="t5">So vīriyaṃ ārabhati appattassa pattiyā, anadhigatassa adhigamāya asacchikatassa sacchikiriyāya. </span></p>
<p class="p3">They rouse energy for attaining the unattained, achieving the unachieved, and realizing the unrealized. </p>
<p class="p3"><span class="t1"> </span></p>
<p class="p3"><span class="t5">Idaṃ paṭhamaṃ ārambhavatthu. </span></p>
<p class="p3">This is the first ground for arousing energy. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhunā kammaṃ kataṃ hoti. </span></p>
<p class="p3">Furthermore, a mendicant has done some work. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho kammaṃ akāsiṃ, kammaṃ kho panāhaṃ karonto nāsakkhiṃ buddhānaṃ sāsanaṃ manasi kātuṃ, handāhaṃ vīriyaṃ ārabhāmi … pe … </span></p>
<p class="p3">‘I’ve done some work. While I was working I wasn’t able to focus on the instructions of the Buddhas. I’d better preemptively rouse up energy.’ </p>
<p class="p3"><span class="t1"> </span></p>
<p class="p3"><span class="t5">so vīriyaṃ ārabhati … </span></p>
<p class="p3">They rouse up energy... </p>
<p class="p3"><span class="t1"> </span></p>
<p class="p3"><span class="t5">idaṃ dutiyaṃ ārambhavatthu. </span></p>
<p class="p3">This is the second ground for arousing energy. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhunā maggo gantabbo hoti. </span></p>
<p class="p3">Furthermore, a mendicant has to go on a journey. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘maggo kho me gantabbo bhavissati, maggaṃ kho pana me gacchantena na sukaraṃ buddhānaṃ sāsanaṃ manasi kātuṃ. </span></p>
<p class="p3">‘I have to go on a journey. While walking it’s not easy to focus on the instructions of the Buddhas. I’d better preemptively rouse up energy.’ </p>
<p class="p3"><span class="t1"> </span></p>
<p class="p3"><span class="t5">Handāhaṃ vīriyaṃ ārabhāmi … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">so vīriyaṃ ārabhati … </span></p>
<p class="p3">They rouse up energy... </p>
<p class="p3"><span class="t1"> </span></p>
<p class="p3"><span class="t5">idaṃ tatiyaṃ ārambhavatthu. </span></p>
<p class="p3">This is the third ground for arousing energy. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhunā maggo gato hoti. </span></p>
<p class="p3">Furthermore, a mendicant has gone on a journey. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho maggaṃ agamāsiṃ, maggaṃ kho panāhaṃ gacchanto nāsakkhiṃ buddhānaṃ sāsanaṃ manasi kātuṃ, handāhaṃ vīriyaṃ ārabhāmi … pe … </span></p>
<p class="p3">‘I’ve gone on a journey. While I was walking I wasn’t able to focus on the instructions of the Buddhas. I’d better preemptively rouse up energy.’ </p>
<p class="p3"><span class="t1"> </span></p>
<p class="p3"><span class="t5">so vīriyaṃ ārabhati … </span></p>
<p class="p3">They rouse up energy... </p>
<p class="p3"><span class="t1"> </span></p>
<p class="p3"><span class="t5">idaṃ catutthaṃ ārambhavatthu. </span></p>
<p class="p3">This is the fourth ground for arousing energy. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu gāmaṃ vā nigamaṃ vā piṇḍāya caranto na labhati lūkhassa vā paṇītassa vā bhojanassa yāvadatthaṃ pāripūriṃ. </span></p>
<p class="p3">Furthermore, a mendicant has wandered for alms, but they didn’t get to fill up on as much food as they like, coarse or fine. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho gāmaṃ vā nigamaṃ vā piṇḍāya caranto nālatthaṃ lūkhassa vā paṇītassa vā bhojanassa yāvadatthaṃ pāripūriṃ, tassa me kāyo lahuko kammañño, handāhaṃ vīriyaṃ ārabhāmi … pe … </span></p>
<p class="p3">‘I’ve wandered for alms, but I didn’t get to fill up on as much food as I like, coarse or fine. My body is light and fit for work. I’d better preemptively rouse up energy.’ </p>
<p class="p3"><span class="t1"> </span></p>
<p class="p3"><span class="t5">so vīriyaṃ ārabhati … </span></p>
<p class="p3">They rouse up energy... </p>
<p class="p3"><span class="t1"> </span></p>
<p class="p3"><span class="t5">idaṃ pañcamaṃ ārambhavatthu. </span></p>
<p class="p3">This is the fifth ground for arousing energy. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu gāmaṃ vā nigamaṃ vā piṇḍāya caranto labhati lūkhassa vā paṇītassa vā bhojanassa yāvadatthaṃ pāripūriṃ. </span></p>
<p class="p3">Furthermore, a mendicant has wandered for alms, and they got to fill up on as much food as they like, coarse or fine. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho gāmaṃ vā nigamaṃ vā piṇḍāya caranto alatthaṃ lūkhassa vā paṇītassa vā bhojanassa yāvadatthaṃ pāripūriṃ, tassa me kāyo balavā kammañño, handāhaṃ vīriyaṃ ārabhāmi … pe … </span></p>
<p class="p3">‘I’ve wandered for alms, and I got to fill up on as much food as I like, coarse or fine. My body is strong and fit for work. I’d better preemptively rouse up energy.’ </p>
<p class="p3"><span class="t1"> </span></p>
<p class="p3"><span class="t5">so vīriyaṃ ārabhati … </span></p>
<p class="p3">They rouse up energy... </p>
<p class="p3"><span class="t1"> </span></p>
<p class="p3"><span class="t5">idaṃ chaṭṭhaṃ ārambhavatthu. </span></p>
<p class="p3">This is the sixth ground for arousing energy. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhuno uppanno hoti appamattako ābādho. </span></p>
<p class="p3">Furthermore, a mendicant feels a little sick. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘uppanno kho me ayaṃ appamattako ābādho, ṭhānaṃ kho panetaṃ vijjati yaṃ me ābādho pavaḍḍheyya, handāhaṃ vīriyaṃ ārabhāmi … pe … </span></p>
<p class="p3">‘I feel a little sick. It’s possible this illness will worsen. I’d better preemptively rouse up energy.’ </p>
<p class="p3"><span class="t1"> </span></p>
<p class="p3"><span class="t5">so vīriyaṃ ārabhati … </span></p>
<p class="p3">They rouse up energy... </p>
<p class="p3"><span class="t1"> </span></p>
<p class="p3"><span class="t5">idaṃ sattamaṃ ārambhavatthu. </span></p>
<p class="p3">This is the seventh ground for arousing energy. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu gilānā vuṭṭhito hoti aciravuṭṭhito gelaññā. </span></p>
<p class="p3">Furthermore, a mendicant has recently recovered from illness. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘ahaṃ kho gilānā vuṭṭhito aciravuṭṭhito gelaññā, ṭhānaṃ kho panetaṃ vijjati yaṃ me ābādho paccudāvatteyya, handāhaṃ vīriyaṃ ārabhāmi appattassa pattiyā anadhigatassa adhigamāya asacchikatassa sacchikiriyāyā’ti. </span></p>
<p class="p3">‘I’ve recently recovered from illness. It’s possible the illness will come back. I’d better preemptively rouse up energy for attaining the unattained, achieving the unachieved, and realizing the unrealized.’ </p>
<p class="p3"><span class="t1"> </span></p>
<p class="p3"><span class="t5">So vīriyaṃ ārabhati appattassa pattiyā anadhigatassa adhigamāya asacchikatassa sacchikiriyāya. </span></p>
<p class="p3">They rouse energy for attaining the unattained, achieving the unachieved, and realizing the unrealized. </p>
<p class="p3"><span class="t1"> </span></p>
<p class="p3"><span class="t5">Idaṃ aṭṭhamaṃ ārambhavatthu. (5) </span></p>
<p class="p3">This is the eighth ground for arousing energy. </p>
<p class="p3"><span class="t1"> </span></p>
<p class="p3"><span class="t5">Aṭṭha dānavatthūni. </span></p>
<p class="p3">Eight reasons to give. </p>
<p class="p3"><span class="t1"> </span></p>
<p class="p3"><span class="t5">Āsajja dānaṃ deti, bhayā dānaṃ deti, ‘adāsi me’ti dānaṃ deti, ‘dassati me’ti dānaṃ deti, ‘sāhu dānan’ti dānaṃ deti, ‘ahaṃ pacāmi, ime na pacanti, nārahāmi pacanto apacantānaṃ dānaṃ na dātun’ti dānaṃ deti, ‘idaṃ me dānaṃ dadato kalyāṇo kittisaddo abbhuggacchatī’ti dānaṃ deti. </span></p>
<p class="p3">A person might give a gift after insulting the recipient. Or they give out of fear. Or they give thinking, ‘They gave to me.’ Or they give thinking, ‘They’ll give to me.’ Or they give thinking, ‘It’s good to give.’ Or they give thinking, ‘I cook, they don’t. It wouldn’t be right for me to not give to them.’ Or they give thinking, ‘By giving this gift I’ll get a good reputation.’ Or they give thinking, ‘This is an adornment and requisite for the mind.’ </p>
<p class="p3"><span class="t1"> </span></p>
<p class="p3"><span class="t5">Cittālaṅkāracittaparikkhāratthaṃ dānaṃ deti. (6) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Aṭṭha dānūpapattiyo. </span></p>
<p class="p3">Eight rebirths by giving. </p>
<p class="p3"><span class="t1"> </span></p>
<p class="p3"><span class="t5">Idhāvuso, ekacco dānaṃ deti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. </span></p>
<p class="p3">First, someone gives to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting. </p>
<p class="p3"><span class="t1"> </span></p>
<p class="p3"><span class="t5">So yaṃ deti taṃ paccāsīsati. </span></p>
<p class="p3">Whatever they give, they expect something back. </p>
<p class="p3"><span class="t1"> </span></p>
<p class="p3"><span class="t5">So passati khattiyamahāsālaṃ vā brāhmaṇamahāsālaṃ vā gahapatimahāsālaṃ vā pañcahi kāmaguṇehi samappitaṃ samaṅgībhūtaṃ paricārayamānaṃ. </span></p>
<p class="p3">They see an affluent aristocrat or brahmin or householder amusing themselves, supplied and provided with the five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘aho vatāhaṃ kāyassa bhedā paraṃ maraṇā khattiyamahāsālānaṃ vā brāhmaṇamahāsālānaṃ vā gahapatimahāsālānaṃ vā sahabyataṃ upapajjeyyan’ti. </span></p>
<p class="p3">‘If only, when my body breaks up, after death, I would be reborn in the company of well-to-do aristocrats or brahmins or householders!’ </p>
<p class="p3"><span class="t1"> </span></p>
<p class="p3"><span class="t5">So taṃ cittaṃ dahati, taṃ cittaṃ adhiṭṭhāti, taṃ cittaṃ bhāveti, tassa taṃ cittaṃ hīne vimuttaṃ uttari abhāvitaṃ tatrūpapattiyā saṃvattati. </span></p>
<p class="p3">They settle on that thought, concentrate on it and develop it. As they’ve settled for less and not developed further, their thought leads to rebirth there. </p>
<p class="p3"><span class="t1"> </span></p>
<p class="p3"><span class="t5">Tañca kho sīlavato vadāmi no dussīlassa. </span></p>
<p class="p3">But I say that this is only for those of ethical conduct, not for the unethical. </p>
<p class="p3"><span class="t1"> </span></p>
<p class="p3"><span class="t5">Ijjhatāvuso, sīlavato cetopaṇidhi visuddhattā. (7.1) </span></p>
<p class="p3">The heart’s wish of an ethical person succeeds because of their purity. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, idhekacco dānaṃ deti samaṇassa vā brāhmaṇassa vā annaṃ pānaṃ … pe … seyyāvasathapadīpeyyaṃ. </span></p>
<p class="p3">Next, someone gives to ascetics or brahmins. </p>
<p class="p3"><span class="t1"> </span></p>
<p class="p3"><span class="t5">So yaṃ deti taṃ paccāsīsati. </span></p>
<p class="p3">Whatever they give, they expect something back. </p>
<p class="p3"><span class="t1"> </span></p>
<p class="p3"><span class="t5">Tassa sutaṃ hoti: </span></p>
<p class="p3">And they’ve heard: </p>
<p class="p3"><span class="t1"> </span></p>
<p class="p3"><span class="t5">‘cātumahārājikā devā dīghāyukā vaṇṇavanto sukhabahulā’ti. </span></p>
<p class="p3">‘The Gods of the Four Great Kings are long-lived, beautiful, and very happy.’ </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘aho vatāhaṃ kāyassa bhedā paraṃ maraṇā cātumahārājikānaṃ devānaṃ sahabyataṃ upapajjeyyan’ti. </span></p>
<p class="p3">‘If only, when my body breaks up, after death, I would be reborn in the company of the Gods of the Four Great Kings!’ </p>
<p class="p3"><span class="t1"> </span></p>
<p class="p3"><span class="t5">So taṃ cittaṃ dahati, taṃ cittaṃ adhiṭṭhāti, taṃ cittaṃ bhāveti, tassa taṃ cittaṃ hīne vimuttaṃ uttari abhāvitaṃ tatrūpapattiyā saṃvattati. </span></p>
<p class="p3">They settle on that thought, concentrate on it and develop it. As they’ve settled for less and not developed further, their thought leads to rebirth there. </p>
<p class="p3"><span class="t1"> </span></p>
<p class="p3"><span class="t5">Tañca kho sīlavato vadāmi no dussīlassa. </span></p>
<p class="p3">But I say that this is only for those of ethical conduct, not for the unethical. </p>
<p class="p3"><span class="t1"> </span></p>
<p class="p3"><span class="t5">Ijjhatāvuso, sīlavato cetopaṇidhi visuddhattā. (7.2) </span></p>
<p class="p3">The heart’s wish of an ethical person succeeds because of their purity. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, idhekacco dānaṃ deti samaṇassa vā brāhmaṇassa vā annaṃ pānaṃ … pe … seyyāvasathapadīpeyyaṃ. </span></p>
<p class="p3">Next, someone gives to ascetics or brahmins. </p>
<p class="p3"><span class="t1"> </span></p>
<p class="p3"><span class="t5">So yaṃ deti taṃ paccāsīsati. </span></p>
<p class="p3">Whatever they give, they expect something back. </p>
<p class="p3"><span class="t1"> </span></p>
<p class="p3"><span class="t5">Tassa sutaṃ hoti: </span></p>
<p class="p3">And they’ve heard: </p>
<p class="p3"><span class="t1"> </span></p>
<p class="p3"><span class="t5">‘tāvatiṃsā devā … pe … </span></p>
<p class="p3">‘The Gods of the Thirty-Three … </p>
<p class="p3"><span class="t1"> </span></p>
<p class="p3"><span class="t5">yāmā devā … pe … </span></p>
<p class="p3">the Gods of Yama … </p>
<p class="p3"><span class="t1"> </span></p>
<p class="p3"><span class="t5">tusitā devā … pe … </span></p>
<p class="p3">the Joyful Gods … </p>
<p class="p3"><span class="t1"> </span></p>
<p class="p3"><span class="t5">nimmānaratī devā … pe … </span></p>
<p class="p3">the Gods Who Love to Create … </p>
<p class="p3"><span class="t1"> </span></p>
<p class="p3"><span class="t5">paranimmitavasavattī devā dīghāyukā vaṇṇavanto sukhabahulā’ti. </span></p>
<p class="p3">the Gods Who Control the Creations of Others are long-lived, beautiful, and very happy.’ </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘aho vatāhaṃ kāyassa bhedā paraṃ maraṇā paranimmitavasavattīnaṃ devānaṃ sahabyataṃ upapajjeyyan’ti. </span></p>
<p class="p3">‘If only, when my body breaks up, after death, I would be reborn in the company of the Gods Who Control the Creations of Others!’ </p>
<p class="p3"><span class="t1"> </span></p>
<p class="p3"><span class="t5">So taṃ cittaṃ dahati, taṃ cittaṃ adhiṭṭhāti, taṃ cittaṃ bhāveti, tassa taṃ cittaṃ hīne vimuttaṃ uttari abhāvitaṃ tatrūpapattiyā saṃvattati. </span></p>
<p class="p3">They settle on that thought, concentrate on it and develop it. As they’ve settled for less and not developed further, their thought leads to rebirth there. </p>
<p class="p3"><span class="t1"> </span></p>
<p class="p3"><span class="t5">Tañca kho sīlavato vadāmi no dussīlassa. </span></p>
<p class="p3">But I say that this is only for those of ethical conduct, not for the unethical. </p>
<p class="p3"><span class="t1"> </span></p>
<p class="p3"><span class="t5">Ijjhatāvuso, sīlavato cetopaṇidhi visuddhattā. (7.3–7.) </span></p>
<p class="p3">The heart’s wish of an ethical person succeeds because of their purity. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, idhekacco dānaṃ deti samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. </span></p>
<p class="p3">Next, someone gives to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting. </p>
<p class="p3"><span class="t1"> </span></p>
<p class="p3"><span class="t5">So yaṃ deti taṃ paccāsīsati. </span></p>
<p class="p3">Whatever they give, they expect something back. </p>
<p class="p3"><span class="t1"> </span></p>
<p class="p3"><span class="t5">Tassa sutaṃ hoti: </span></p>
<p class="p3">And they’ve heard: </p>
<p class="p3"><span class="t1"> </span></p>
<p class="p3"><span class="t5">‘brahmakāyikā devā dīghāyukā vaṇṇavanto sukhabahulā’ti. </span></p>
<p class="p3">‘The Gods of Brahmā’s Host are long-lived, beautiful, and very happy.’ </p>
<p class="p3"><span class="t1"> </span></p>
<p class="p3"><span class="t5">Tassa evaṃ hoti: </span></p>
<p class="p3">They think: </p>
<p class="p3"><span class="t1"> </span></p>
<p class="p3"><span class="t5">‘aho vatāhaṃ kāyassa bhedā paraṃ maraṇā brahmakāyikānaṃ devānaṃ sahabyataṃ upapajjeyyan’ti. </span></p>
<p class="p3">‘If only, when my body breaks up, after death, I would be reborn in the company of the Gods of Brahmā’s Host!’ </p>
<p class="p3"><span class="t1"> </span></p>
<p class="p3"><span class="t5">So taṃ cittaṃ dahati, taṃ cittaṃ adhiṭṭhāti, taṃ cittaṃ bhāveti, tassa taṃ cittaṃ hīne vimuttaṃ uttari abhāvitaṃ tatrūpapattiyā saṃvattati. </span></p>
<p class="p3">They settle on that thought, concentrate on it and develop it. As they’ve settled for less and not developed further, their thought leads to rebirth there. </p>
<p class="p3"><span class="t1"> </span></p>
<p class="p3"><span class="t5">Tañca kho sīlavato vadāmi no dussīlassa; </span></p>
<p class="p3">But I say that this is only for those of ethical conduct, not for the unethical. </p>
<p class="p3"><span class="t1"> </span></p>
<p class="p3"><span class="t5">vītarāgassa no sarāgassa. </span></p>
<p class="p3">And for those free of desire, not those with desire. </p>
<p class="p3"><span class="t1"> </span></p>
<p class="p3"><span class="t5">Ijjhatāvuso, sīlavato cetopaṇidhi vītarāgattā. (7.8) </span></p>
<p class="p3">The heart’s wish of an ethical person succeeds because of their freedom from desire. </p>
<p class="p3"><span class="t1"> </span></p>
<p class="p3"><span class="t5">Aṭṭha parisā—</span></p>
<p class="p3">Eight assemblies: </p>
<p class="p3"><span class="t1"> </span></p>
<p class="p3"><span class="t5">khattiyaparisā, brāhmaṇaparisā, gahapatiparisā, samaṇaparisā, cātumahārājikaparisā, tāvatiṃsaparisā, māraparisā, brahmaparisā. (8) </span></p>
<p class="p3">the assemblies of aristocrats, brahmins, householders, and ascetics. An assembly of the gods under the Four Great Kings. An assembly of the gods under the Thirty-Three. An assembly of Māras. An assembly of Brahmās. </p>
<p class="p3"><span class="t1"> </span></p>
<p class="p3"><span class="t5">Aṭṭha lokadhammā—</span></p>
<p class="p3">Eight worldly conditions: </p>
<p class="p3"><span class="t1"> </span></p>
<p class="p3"><span class="t5">lābho ca, alābho ca, yaso ca, ayaso ca, nindā ca, pasaṃsā ca, sukhañca, dukkhañca. (9) </span></p>
<p class="p3">gain and loss, fame and disgrace, praise and blame, pleasure and pain. </p>
<p class="p3"><span class="t1"> </span></p>
<p class="p3"><span class="t5">Aṭṭha abhibhāyatanāni. </span></p>
<p class="p3">Eight dimensions of mastery. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ rūpasaññī eko bahiddhā rūpāni passati parittāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. </span></p>
<p class="p3">Perceiving form internally, someone sees visions externally, limited, both pretty and ugly. Mastering them, they perceive: ‘I know and see.’ </p>
<p class="p3"><span class="t1"> </span></p>
<p class="p3"><span class="t5">Idaṃ paṭhamaṃ abhibhāyatanaṃ. </span></p>
<p class="p3">This is the first dimension of mastery. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ rūpasaññī eko bahiddhā rūpāni passati appamāṇāni suvaṇṇadubbaṇṇāni, ‘tāni abhibhuyya jānāmi passāmī’ti—</span></p>
<p class="p3">Perceiving form internally, someone sees visions externally, limitless, both pretty and ugly. Mastering them, they perceive: ‘I know and see.’ </p>
<p class="p3"><span class="t1"> </span></p>
<p class="p3"><span class="t5">evaṃsaññī hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idaṃ dutiyaṃ abhibhāyatanaṃ. </span></p>
<p class="p3">This is the second dimension of mastery. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ arūpasaññī eko bahiddhā rūpāni passati parittāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. </span></p>
<p class="p3">Not perceiving form internally, someone sees visions externally, limited, both pretty and ugly. Mastering them, they perceive: ‘I know and see.’ </p>
<p class="p3"><span class="t1"> </span></p>
<p class="p3"><span class="t5">Idaṃ tatiyaṃ abhibhāyatanaṃ. </span></p>
<p class="p3">This is the third dimension of mastery. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ arūpasaññī eko bahiddhā rūpāni passati appamāṇāni suvaṇṇadubbaṇṇāni, ‘tāni abhibhuyya jānāmi passāmī’ti evaṃsaññī hoti. </span></p>
<p class="p3">Not perceiving form internally, someone sees visions externally, limitless, both pretty and ugly. Mastering them, they perceive: ‘I know and see.’ </p>
<p class="p3"><span class="t1"> </span></p>
<p class="p3"><span class="t5">Idaṃ catutthaṃ abhibhāyatanaṃ. </span></p>
<p class="p3">This is the fourth dimension of mastery. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ arūpasaññī eko bahiddhā rūpāni passati nīlāni nīlavaṇṇāni nīlanidassanāni nīlanibhāsāni. </span></p>
<p class="p3">Not perceiving form internally, someone sees visions externally that are blue, with blue color, blue hue, and blue tint. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma umāpupphaṃ nīlaṃ nīlavaṇṇaṃ nīlanidassanaṃ nīlanibhāsaṃ, seyyathā vā pana taṃ vatthaṃ bārāṇaseyyakaṃ ubhatobhāgavimaṭṭhaṃ nīlaṃ nīlavaṇṇaṃ nīlanidassanaṃ nīlanibhāsaṃ; </span></p>
<p class="p3">They’re like a flax flower that’s blue, with blue color, blue hue, and blue tint. Or a cloth from Bāraṇasī that’s smoothed on both sides, blue, with blue color, blue hue, and blue tint. </p>
<p class="p3"><span class="t1"> </span></p>
<p class="p3"><span class="t5">evameva ajjhattaṃ arūpasaññī eko bahiddhā rūpāni passati nīlāni nīlavaṇṇāni nīlanidassanāni nīlanibhāsāni, ‘tāni abhibhuyya jānāmi passāmī’ti evaṃsaññī hoti. </span></p>
<p class="p3">Mastering them, they perceive: ‘I know and see.’ </p>
<p class="p3"><span class="t1"> </span></p>
<p class="p3"><span class="t5">Idaṃ pañcamaṃ abhibhāyatanaṃ. </span></p>
<p class="p3">This is the fifth dimension of mastery. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ arūpasaññī eko bahiddhā rūpāni passati pītāni pītavaṇṇāni pītanidassanāni pītanibhāsāni. </span></p>
<p class="p3">Not perceiving form internally, someone sees visions externally that are yellow, with yellow color, yellow hue, and yellow tint. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma kaṇikārapupphaṃ pītaṃ pītavaṇṇaṃ pītanidassanaṃ pītanibhāsaṃ, seyyathā vā pana taṃ vatthaṃ bārāṇaseyyakaṃ ubhatobhāgavimaṭṭhaṃ pītaṃ pītavaṇṇaṃ pītanidassanaṃ pītanibhāsaṃ; </span></p>
<p class="p3">They’re like a champak flower that’s yellow, with yellow color, yellow hue, and yellow tint. Or a cloth from Bāraṇasī that’s smoothed on both sides, yellow, with yellow color, yellow hue, and yellow tint. </p>
<p class="p3"><span class="t1"> </span></p>
<p class="p3"><span class="t5">evameva ajjhattaṃ arūpasaññī eko bahiddhā rūpāni passati pītāni pītavaṇṇāni pītanidassanāni pītanibhāsāni, ‘tāni abhibhuyya jānāmi passāmī’ti evaṃsaññī hoti. </span></p>
<p class="p3">Mastering them, they perceive: ‘I know and see.’ </p>
<p class="p3"><span class="t1"> </span></p>
<p class="p3"><span class="t5">Idaṃ chaṭṭhaṃ abhibhāyatanaṃ. </span></p>
<p class="p3">This is the sixth dimension of mastery. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni. </span></p>
<p class="p3">Not perceiving form internally, someone sees visions externally that are red, with red color, red hue, and red tint. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma bandhujīvakapupphaṃ lohitakaṃ lohitakavaṇṇaṃ lohitakanidassanaṃ lohitakanibhāsaṃ, seyyathā vā pana taṃ vatthaṃ bārāṇaseyyakaṃ ubhatobhāgavimaṭṭhaṃ lohitakaṃ lohitakavaṇṇaṃ lohitakanidassanaṃ lohitakanibhāsaṃ; </span></p>
<p class="p3">They’re like a scarlet mallow flower that’s red, with red color, red hue, and red tint. Or a cloth from Bāraṇasī that’s smoothed on both sides, red, with red color, red hue, and red tint. </p>
<p class="p3"><span class="t1"> </span></p>
<p class="p3"><span class="t5">evameva ajjhattaṃ arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni, ‘tāni abhibhuyya jānāmi passāmī’ti evaṃsaññī hoti. </span></p>
<p class="p3">Mastering them, they perceive: ‘I know and see.’ </p>
<p class="p3"><span class="t1"> </span></p>
<p class="p3"><span class="t5">Idaṃ sattamaṃ abhibhāyatanaṃ. </span></p>
<p class="p3">This is the seventh dimension of mastery. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni. </span></p>
<p class="p3">Not perceiving form internally, someone sees visions externally that are white, with white color, white hue, and white tint. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma osadhitārakā odātā odātavaṇṇā odātanidassanā odātanibhāsā, seyyathā vā pana taṃ vatthaṃ bārāṇaseyyakaṃ ubhatobhāgavimaṭṭhaṃ odātaṃ odātavaṇṇaṃ odātanidassanaṃ odātanibhāsaṃ; </span></p>
<p class="p3">They’re like the morning star that’s white, with white color, white hue, and white tint. Or a cloth from Bāraṇasī that’s smoothed on both sides, white, with white color, white hue, and white tint. </p>
<p class="p3"><span class="t1"> </span></p>
<p class="p3"><span class="t5">evameva ajjhattaṃ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni, ‘tāni abhibhuyya jānāmi passāmī’ti evaṃsaññī hoti. </span></p>
<p class="p3">Mastering them, they perceive: ‘I know and see.’ </p>
<p class="p3"><span class="t1"> </span></p>
<p class="p3"><span class="t5">Idaṃ aṭṭhamaṃ abhibhāyatanaṃ. (10) </span></p>
<p class="p3">This is the eighth dimension of mastery. </p>
<p class="p3"><span class="t1"> </span></p>
<p class="p3"><span class="t5">Aṭṭha vimokkhā. </span></p>
<p class="p3">Eight liberations. </p>
<p class="p3"><span class="t1"> </span></p>
<p class="p3"><span class="t5">Rūpī rūpāni passati. </span></p>
<p class="p3">Having physical form, they see visions. </p>
<p class="p3"><span class="t1"> </span></p>
<p class="p3"><span class="t5">Ayaṃ paṭhamo vimokkho. </span></p>
<p class="p3">This is the first liberation. </p>
<p class="p3"><span class="t1"> </span></p>
<p class="p3"><span class="t5">Ajjhattaṃ arūpasaññī bahiddhā rūpāni passati. </span></p>
<p class="p3">Not perceiving physical form internally, they see visions externally. </p>
<p class="p3"><span class="t1"> </span></p>
<p class="p3"><span class="t5">Ayaṃ dutiyo vimokkho. </span></p>
<p class="p3">This is the second liberation. </p>
<p class="p3"><span class="t1"> </span></p>
<p class="p3"><span class="t5">Subhanteva adhimutto hoti. </span></p>
<p class="p3">They’re focused only on beauty. </p>
<p class="p3"><span class="t1"> </span></p>
<p class="p3"><span class="t5">Ayaṃ tatiyo vimokkho. </span></p>
<p class="p3">This is the third liberation. </p>
<p class="p3"><span class="t1"> </span></p>
<p class="p3"><span class="t5">Sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. </span></p>
<p class="p3">Going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, they enter and remain in the dimension of infinite space. </p>
<p class="p3"><span class="t1"> </span></p>
<p class="p3"><span class="t5">Ayaṃ catuttho vimokkho. </span></p>
<p class="p3">This is the fourth liberation. </p>
<p class="p3"><span class="t1"> </span></p>
<p class="p3"><span class="t5">Sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. </span></p>
<p class="p3">Going totally beyond the dimension of infinite space, aware that ‘consciousness is infinite’, they enter and remain in the dimension of infinite consciousness. </p>
<p class="p3"><span class="t1"> </span></p>
<p class="p3"><span class="t5">Ayaṃ pañcamo vimokkho. </span></p>
<p class="p3">This is the fifth liberation. </p>
<p class="p3"><span class="t1"> </span></p>
<p class="p3"><span class="t5">Sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. </span></p>
<p class="p3">Going totally beyond the dimension of infinite consciousness, aware that ‘there is nothing at all’, they enter and remain in the dimension of nothingness. </p>
<p class="p3"><span class="t1"> </span></p>
<p class="p3"><span class="t5">Ayaṃ chaṭṭho vimokkho. </span></p>
<p class="p3">This is the sixth liberation. </p>
<p class="p3"><span class="t1"> </span></p>
<p class="p3"><span class="t5">Sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. </span></p>
<p class="p3">Going totally beyond the dimension of nothingness, they enter and remain in the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">Ayaṃ sattamo vimokkho. </span></p>
<p class="p3">This is the seventh liberation. </p>
<p class="p3"><span class="t1"> </span></p>
<p class="p3"><span class="t5">Sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati. </span></p>
<p class="p3">Going totally beyond the dimension of neither perception nor non-perception, they enter and remain in the cessation of perception and feeling. </p>
<p class="p3"><span class="t1"> </span></p>
<p class="p3"><span class="t5">Ayaṃ aṭṭhamo vimokkho. (11) </span></p>
<p class="p3">This is the eighth liberation. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena aṭṭha dhammā sammadakkhātā; </span></p>
<p class="p3">These are the teachings grouped by eight that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">9. Navaka </span></p>
<p class="p3">9. Nines </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena nava dhammā sammadakkhātā; </span></p>
<p class="p3">There are teachings grouped by nine that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame nava? </span></p>
<p class="p3">What are the teachings grouped by nine? </p>
<p class="p3"><span class="t1"> </span></p>
<p class="p3"><span class="t5">Nava āghātavatthūni. </span></p>
<p class="p3">Nine grounds for resentment. </p>
<p class="p3"><span class="t1"> </span></p>
<p class="p3"><span class="t5">‘Anatthaṃ me acarī’ti āghātaṃ bandhati; </span></p>
<p class="p3">Thinking: ‘They did wrong to me,’ you harbor resentment. </p>
<p class="p3"><span class="t1"> </span></p>
<p class="p3"><span class="t5">‘anatthaṃ me caratī’ti āghātaṃ bandhati; </span></p>
<p class="p3">Thinking: ‘They are doing wrong to me’ … </p>
<p class="p3"><span class="t1"> </span></p>
<p class="p3"><span class="t5">‘anatthaṃ me carissatī’ti āghātaṃ bandhati; </span></p>
<p class="p3">‘They will do wrong to me’ … </p>
<p class="p3"><span class="t1"> </span></p>
<p class="p3"><span class="t5">‘piyassa me manāpassa anatthaṃ acarī’ti āghātaṃ bandhati … pe … </span></p>
<p class="p3">‘They did wrong by someone I love’ … </p>
<p class="p3"><span class="t1"> </span></p>
<p class="p3"><span class="t5">anatthaṃ caratīti āghātaṃ bandhati … pe … </span></p>
<p class="p3">‘They are doing wrong by someone I love’ … </p>
<p class="p3"><span class="t1"> </span></p>
<p class="p3"><span class="t5">anatthaṃ carissatīti āghātaṃ bandhati; </span></p>
<p class="p3">‘They will do wrong by someone I love’ … </p>
<p class="p3"><span class="t1"> </span></p>
<p class="p3"><span class="t5">‘appiyassa me amanāpassa atthaṃ acarī’ti āghātaṃ bandhati … pe … </span></p>
<p class="p3">‘They helped someone I dislike’ … </p>
<p class="p3"><span class="t1"> </span></p>
<p class="p3"><span class="t5">atthaṃ caratīti āghātaṃ bandhati … pe … </span></p>
<p class="p3">‘They are helping someone I dislike’ … </p>
<p class="p3"><span class="t1"> </span></p>
<p class="p3"><span class="t5">atthaṃ carissatīti āghātaṃ bandhati. (1) </span></p>
<p class="p3">Thinking: ‘They will help someone I dislike,’ you harbor resentment. </p>
<p class="p3"><span class="t1"> </span></p>
<p class="p3"><span class="t5">Nava āghātapaṭivinayā. </span></p>
<p class="p3">Nine methods to get rid of resentment. </p>
<p class="p3"><span class="t1"> </span></p>
<p class="p3"><span class="t5">‘Anatthaṃ me acari, taṃ kutettha labbhā’ti āghātaṃ paṭivineti; </span></p>
<p class="p3">Thinking: ‘They did wrong to me, but what can I possibly do?’ you get rid of resentment. </p>
<p class="p3"><span class="t1"> </span></p>
<p class="p3"><span class="t5">‘anatthaṃ me carati, taṃ kutettha labbhā’ti āghātaṃ paṭivineti; </span></p>
<p class="p3">Thinking: ‘They are doing wrong to me …’ … </p>
<p class="p3"><span class="t1"> </span></p>
<p class="p3"><span class="t5">‘anatthaṃ me carissati, taṃ kutettha labbhā’ti āghātaṃ paṭivineti; </span></p>
<p class="p3">‘They will do wrong to me …’ … </p>
<p class="p3"><span class="t1"> </span></p>
<p class="p3"><span class="t5">‘piyassa me manāpassa anatthaṃ acari … pe … </span></p>
<p class="p3">‘They did wrong by someone I love …’ … </p>
<p class="p3"><span class="t1"> </span></p>
<p class="p3"><span class="t5">anatthaṃ carati … pe … </span></p>
<p class="p3">‘They are doing wrong by someone I love …’ … </p>
<p class="p3"><span class="t1"> </span></p>
<p class="p3"><span class="t5">anatthaṃ carissati, taṃ kutettha labbhā’ti āghātaṃ paṭivineti; </span></p>
<p class="p3">‘They will do wrong by someone I love …’ … </p>
<p class="p3"><span class="t1"> </span></p>
<p class="p3"><span class="t5">‘appiyassa me amanāpassa atthaṃ acari … pe … </span></p>
<p class="p3">‘They helped someone I dislike …’ … </p>
<p class="p3"><span class="t1"> </span></p>
<p class="p3"><span class="t5">atthaṃ carati … pe … </span></p>
<p class="p3">‘They are helping someone I dislike …’ … </p>
<p class="p3"><span class="t1"> </span></p>
<p class="p3"><span class="t5">atthaṃ carissati, taṃ kutettha labbhā’ti āghātaṃ paṭivineti. (2) </span></p>
<p class="p3">Thinking: ‘They will help someone I dislike, but what can I possibly do?’ you get rid of resentment. </p>
<p class="p3"><span class="t1"> </span></p>
<p class="p3"><span class="t5">Nava sattāvāsā. </span></p>
<p class="p3">Nine abodes of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā nānattakāyā nānattasaññino, seyyathāpi manussā ekacce ca devā ekacce ca vinipātikā. </span></p>
<p class="p3">There are sentient beings that are diverse in body and diverse in perception, such as human beings, some gods, and some beings in the underworld. </p>
<p class="p3"><span class="t1"> </span></p>
<p class="p3"><span class="t5">Ayaṃ paṭhamo sattāvāso. </span></p>
<p class="p3">This is the first abode of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā nānattakāyā ekattasaññino, seyyathāpi devā brahmakāyikā paṭhamābhinibbattā. </span></p>
<p class="p3">There are sentient beings that are diverse in body and unified in perception, such as the gods reborn in Brahmā’s Host through the first absorption. </p>
<p class="p3"><span class="t1"> </span></p>
<p class="p3"><span class="t5">Ayaṃ dutiyo sattāvāso. </span></p>
<p class="p3">This is the second abode of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā ekattakāyā nānattasaññino, seyyathāpi devā ābhassarā. </span></p>
<p class="p3">There are sentient beings that are unified in body and diverse in perception, such as the gods of streaming radiance. </p>
<p class="p3"><span class="t1"> </span></p>
<p class="p3"><span class="t5">Ayaṃ tatiyo sattāvāso. </span></p>
<p class="p3">This is the third abode of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā ekattakāyā ekattasaññino, seyyathāpi devā subhakiṇhā. </span></p>
<p class="p3">There are sentient beings that are unified in body and unified in perception, such as the gods replete with glory. </p>
<p class="p3"><span class="t1"> </span></p>
<p class="p3"><span class="t5">Ayaṃ catuttho sattāvāso. </span></p>
<p class="p3">This is the fourth abode of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā asaññino appaṭisaṃvedino, seyyathāpi devā asaññasattā. </span></p>
<p class="p3">There are sentient beings that are non-percipient and do not experience anything, such as the gods who are non-percipient beings. </p>
<p class="p3"><span class="t1"> </span></p>
<p class="p3"><span class="t5">Ayaṃ pañcamo sattāvāso. </span></p>
<p class="p3">This is the fifth abode of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanūpagā. </span></p>
<p class="p3">There are sentient beings that have gone totally beyond perceptions of form. With the ending of perceptions of impingement, not focusing on perceptions of diversity, aware that ‘space is infinite’, they have been reborn in the dimension of infinite space. </p>
<p class="p3"><span class="t1"> </span></p>
<p class="p3"><span class="t5">Ayaṃ chaṭṭho sattāvāso. </span></p>
<p class="p3">This is the sixth abode of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanūpagā. </span></p>
<p class="p3">There are sentient beings that have gone totally beyond the dimension of infinite space. Aware that ‘consciousness is infinite’, they have been reborn in the dimension of infinite consciousness. </p>
<p class="p3"><span class="t1"> </span></p>
<p class="p3"><span class="t5">Ayaṃ sattamo sattāvāso. </span></p>
<p class="p3">This is the seventh abode of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanūpagā. </span></p>
<p class="p3">There are sentient beings that have gone totally beyond the dimension of infinite consciousness. Aware that ‘there is nothing at all’, they have been reborn in the dimension of nothingness. </p>
<p class="p3"><span class="t1"> </span></p>
<p class="p3"><span class="t5">Ayaṃ aṭṭhamo sattāvāso. </span></p>
<p class="p3">This is the eighth abode of sentient beings. </p>
<p class="p3"><span class="t1"> </span></p>
<p class="p3"><span class="t5">Santāvuso, sattā sabbaso ākiñcaññāyatanaṃ samatikkamma nevasaññānāsaññāyatanūpagā. </span></p>
<p class="p3">There are sentient beings that have gone totally beyond the dimension of nothingness. They have been reborn in the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">Ayaṃ navamo sattāvāso. (3) </span></p>
<p class="p3">This is the ninth abode of sentient beings. </p>
<p class="p3"><span class="t1"> </span></p>
<p class="p3"><span class="t5">Nava akkhaṇā asamayā brahmacariyavāsāya. </span></p>
<p class="p3">Nine lost opportunities for spiritual practice. </p>
<p class="p3"><span class="t1"> </span></p>
<p class="p3"><span class="t5">Idhāvuso, tathāgato ca loke uppanno hoti arahaṃ sammāsambuddho, dhammo ca desiyati opasamiko parinibbāniko sambodhagāmī sugatappavedito. </span></p>
<p class="p3">Firstly, a Realized One has arisen in the world. He teaches the Dhamma leading to peace, extinguishment, awakening, as proclaimed by the Holy One. </p>
<p class="p3"><span class="t1"> </span></p>
<p class="p3"><span class="t5">Ayañca puggalo nirayaṃ upapanno hoti. </span></p>
<p class="p3">But a person has been reborn in hell. </p>
<p class="p3"><span class="t1"> </span></p>
<p class="p3"><span class="t5">Ayaṃ paṭhamo akkhaṇo asamayo brahmacariyavāsāya. </span></p>
<p class="p3">This is the first lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, tathāgato ca loke uppanno hoti arahaṃ sammāsambuddho, dhammo ca desiyati opasamiko parinibbāniko sambodhagāmī sugatappavedito. </span></p>
<p class="p3">Furthermore, a Realized One has arisen in the world. </p>
<p class="p3"><span class="t1"> </span></p>
<p class="p3"><span class="t5">Ayañca puggalo tiracchānayoniṃ upapanno hoti. </span></p>
<p class="p3">But a person has been reborn in the animal realm. </p>
<p class="p3"><span class="t1"> </span></p>
<p class="p3"><span class="t5">Ayaṃ dutiyo akkhaṇo asamayo brahmacariyavāsāya. </span></p>
<p class="p3">This is the second lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Puna caparaṃ … pe … </span></p>
<p class="p3">Furthermore, a Realized One has arisen in the world. </p>
<p class="p3"><span class="t1"> </span></p>
<p class="p3"><span class="t5">pettivisayaṃ upapanno hoti. </span></p>
<p class="p3">But a person has been reborn in the ghost realm. </p>
<p class="p3"><span class="t1"> </span></p>
<p class="p3"><span class="t5">Ayaṃ tatiyo akkhaṇo asamayo brahmacariyavāsāya. </span></p>
<p class="p3">This is the third lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Puna caparaṃ … pe … </span></p>
<p class="p3">Furthermore, a Realized One has arisen in the world. </p>
<p class="p3"><span class="t1"> </span></p>
<p class="p3"><span class="t5">asurakāyaṃ upapanno hoti. </span></p>
<p class="p3">But a person has been reborn among the demons. </p>
<p class="p3"><span class="t1"> </span></p>
<p class="p3"><span class="t5">Ayaṃ catuttho akkhaṇo asamayo brahmacariyavāsāya. </span></p>
<p class="p3">This is the fourth lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Puna caparaṃ … pe … </span></p>
<p class="p3">Furthermore, a Realized One has arisen in the world. </p>
<p class="p3"><span class="t1"> </span></p>
<p class="p3"><span class="t5">aññataraṃ dīghāyukaṃ devanikāyaṃ upapanno hoti. </span></p>
<p class="p3">But a person has been reborn in one of the long-lived orders of gods. </p>
<p class="p3"><span class="t1"> </span></p>
<p class="p3"><span class="t5">Ayaṃ pañcamo akkhaṇo asamayo brahmacariyavāsāya. </span></p>
<p class="p3">This is the fifth lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Puna caparaṃ … pe … </span></p>
<p class="p3">Furthermore, a Realized One has arisen in the world. </p>
<p class="p3"><span class="t1"> </span></p>
<p class="p3"><span class="t5">paccantimesu janapadesu paccājāto hoti milakkhesu aviññātāresu, yattha natthi gati bhikkhūnaṃ bhikkhunīnaṃ upāsakānaṃ upāsikānaṃ. </span></p>
<p class="p3">But a person has been reborn in the borderlands, among barbarian tribes, where monks, nuns, laymen, and laywomen do not go. </p>
<p class="p3"><span class="t1"> </span></p>
<p class="p3"><span class="t5">Ayaṃ chaṭṭho akkhaṇo asamayo brahmacariyavāsāya. </span></p>
<p class="p3">This is the sixth lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Puna caparaṃ … pe … </span></p>
<p class="p3">Furthermore, a Realized One has arisen in the world. </p>
<p class="p3"><span class="t1"> </span></p>
<p class="p3"><span class="t5">majjhimesu janapadesu paccājāto hoti. So ca hoti micchādiṭṭhiko viparītadassano: </span></p>
<p class="p3">And a person is reborn in a central country. But they have wrong view and distorted perspective: </p>
<p class="p3"><span class="t1"> </span></p>
<p class="p3"><span class="t5">‘natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentī’ti. </span></p>
<p class="p3">‘There’s no meaning in giving, sacrifice, or offerings. There’s no fruit or result of good and bad deeds. There’s no afterlife. There are no duties to mother and father. No beings are reborn spontaneously. And there’s no ascetic or brahmin who is well attained and practiced, and who describes the afterlife after realizing it with their own insight.’ </p>
<p class="p3"><span class="t1"> </span></p>
<p class="p3"><span class="t5">Ayaṃ sattamo akkhaṇo asamayo brahmacariyavāsāya. </span></p>
<p class="p3">This is the seventh lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Puna caparaṃ … pe … </span></p>
<p class="p3">Furthermore, a Realized One has arisen in the world. </p>
<p class="p3"><span class="t1"> </span></p>
<p class="p3"><span class="t5">majjhimesu janapadesu paccājāto hoti. So ca hoti duppañño jaḷo eḷamūgo, nappaṭibalo subhāsitadubbhāsitānamatthamaññātuṃ. </span></p>
<p class="p3">And a person is reborn in a central country. But they’re witless, dull, stupid, and unable to distinguish what is well said from what is poorly said. </p>
<p class="p3"><span class="t1"> </span></p>
<p class="p3"><span class="t5">Ayaṃ aṭṭhamo akkhaṇo asamayo brahmacariyavāsāya. </span></p>
<p class="p3">This is the eighth lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, tathāgato ca loke na uppanno hoti arahaṃ sammāsambuddho, </span></p>
<p class="p3">Furthermore, a Realized One has arisen in the world. </p>
<p class="p3"><span class="t1"> </span></p>
<p class="p3"><span class="t5">dhammo ca na desiyati opasamiko parinibbāniko sambodhagāmī sugatappavedito. Ayañca puggalo majjhimesu janapadesu paccājāto hoti, so ca hoti paññavā ajaḷo aneḷamūgo, paṭibalo subhāsitadubbhāsitānamatthamaññātuṃ. </span></p>
<p class="p3">But he doesn’t teach the Dhamma leading to peace, extinguishment, awakening, as proclaimed by the Holy One. And a person is reborn in a central country. And they’re wise, bright, clever, and able to distinguish what is well said from what is poorly said. </p>
<p class="p3"><span class="t1"> </span></p>
<p class="p3"><span class="t5">Ayaṃ navamo akkhaṇo asamayo brahmacariyavāsāya. (4) </span></p>
<p class="p3">This is the ninth lost opportunity for spiritual practice. </p>
<p class="p3"><span class="t1"> </span></p>
<p class="p3"><span class="t5">Nava anupubbavihārā. </span></p>
<p class="p3">Nine progressive meditations. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. </span></p>
<p class="p3">A mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Vitakkavicārānaṃ vūpasamā … pe … dutiyaṃ jhānaṃ upasampajja viharati. </span></p>
<p class="p3">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Pītiyā ca virāgā … pe … tatiyaṃ jhānaṃ upasampajja viharati. </span></p>
<p class="p3">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </p>
<p class="p3"><span class="t1"> </span></p>
<p class="p3"><span class="t5">Sukhassa ca pahānā … pe … catutthaṃ jhānaṃ upasampajja viharati. </span></p>
<p class="p3">Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </p>
<p class="p3"><span class="t1"> </span></p>
<p class="p3"><span class="t5">Sabbaso rūpasaññānaṃ samatikkamā … pe … ākāsānañcāyatanaṃ upasampajja viharati. </span></p>
<p class="p3">Going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, they enter and remain in the dimension of infinite space. </p>
<p class="p3"><span class="t1"> </span></p>
<p class="p3"><span class="t5">Sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. </span></p>
<p class="p3">Going totally beyond the dimension of infinite space, aware that ‘consciousness is infinite’, they enter and remain in the dimension of infinite consciousness. </p>
<p class="p3"><span class="t1"> </span></p>
<p class="p3"><span class="t5">Sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. </span></p>
<p class="p3">Going totally beyond the dimension of infinite consciousness, aware that ‘there is nothing at all’, they enter and remain in the dimension of nothingness. </p>
<p class="p3"><span class="t1"> </span></p>
<p class="p3"><span class="t5">Sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. </span></p>
<p class="p3">Going totally beyond the dimension of nothingness, they enter and remain in the dimension of neither perception nor non-perception. </p>
<p class="p3"><span class="t1"> </span></p>
<p class="p3"><span class="t5">Sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati. (5) </span></p>
<p class="p3">Going totally beyond the dimension of neither perception nor non-perception, they enter and remain in the cessation of perception and feeling. </p>
<p class="p3"><span class="t1"> </span></p>
<p class="p3"><span class="t5">Nava anupubbanirodhā. </span></p>
<p class="p3">Nine progressive cessations. </p>
<p class="p3"><span class="t1"> </span></p>
<p class="p3"><span class="t5">Paṭhamaṃ jhānaṃ samāpannassa kāmasaññā niruddhā hoti. </span></p>
<p class="p3">For someone who has attained the first absorption, sensual perceptions have ceased. </p>
<p class="p3"><span class="t1"> </span></p>
<p class="p3"><span class="t5">Dutiyaṃ jhānaṃ samāpannassa vitakkavicārā niruddhā honti. </span></p>
<p class="p3">For someone who has attained the second absorption, the placing of the mind and keeping it connected have ceased. </p>
<p class="p3"><span class="t1"> </span></p>
<p class="p3"><span class="t5">Tatiyaṃ jhānaṃ samāpannassa pīti niruddhā hoti. </span></p>
<p class="p3">For someone who has attained the third absorption, rapture has ceased. </p>
<p class="p3"><span class="t1"> </span></p>
<p class="p3"><span class="t5">Catutthaṃ jhānaṃ samāpannassa assāsapassāssā niruddhā honti. </span></p>
<p class="p3">For someone who has attained the fourth absorption, breathing has ceased. </p>
<p class="p3"><span class="t1"> </span></p>
<p class="p3"><span class="t5">Ākāsānañcāyatanaṃ samāpannassa rūpasaññā niruddhā hoti. </span></p>
<p class="p3">For someone who has attained the dimension of infinite space, the perception of form has ceased. </p>
<p class="p3"><span class="t1"> </span></p>
<p class="p3"><span class="t5">Viññāṇañcāyatanaṃ samāpannassa ākāsānañcāyatanasaññā niruddhā hoti. </span></p>
<p class="p3">For someone who has attained the dimension of infinite consciousness, the perception of the dimension of infinite space has ceased. </p>
<p class="p3"><span class="t1"> </span></p>
<p class="p3"><span class="t5">Ākiñcaññāyatanaṃ samāpannassa viññāṇañcāyatanasaññā niruddhā hoti. </span></p>
<p class="p3">For someone who has attained the dimension of nothingness, the perception of the dimension of infinite consciousness has ceased. </p>
<p class="p3"><span class="t1"> </span></p>
<p class="p3"><span class="t5">Nevasaññānāsaññāyatanaṃ samāpannassa ākiñcaññāyatanasaññā niruddhā hoti. </span></p>
<p class="p3">For someone who has attained the dimension of neither perception nor non-perception, the perception of the dimension of nothingness has ceased. </p>
<p class="p3"><span class="t1"> </span></p>
<p class="p3"><span class="t5">Saññāvedayitanirodhaṃ samāpannassa saññā ca vedanā ca niruddhā honti. (6) </span></p>
<p class="p3">For someone who has attained the cessation of perception and feeling, perception and feeling have ceased. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena nava dhammā sammadakkhātā. </span></p>
<p class="p3">These are the teachings grouped by nine that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">10. Dasaka </span></p>
<p class="p3">10. Tens </p>
<p class="p3"><span class="t1"> </span></p>
<p class="p3"><span class="t5">Atthi kho, āvuso, tena bhagavatā jānatā passatā arahatā sammāsambuddhena dasa dhammā sammadakkhātā. </span></p>
<p class="p3">There are teachings grouped by ten that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ … pe … atthāya hitāya sukhāya devamanussānaṃ. </span></p>
<p class="p3">You should all recite these in concert. </p>
<p class="p3"><span class="t1"> </span></p>
<p class="p3"><span class="t5">Katame dasa? </span></p>
<p class="p3">What are the teachings grouped by ten? </p>
<p class="p3"><span class="t1"> </span></p>
<p class="p3"><span class="t5">Dasa nāthakaraṇā dhammā. </span></p>
<p class="p3">Ten qualities that serve as protector. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu sīlavā hoti. Pātimokkhasaṃvarasaṃvuto viharati ācāragocarasampanno, aṇumattesu vajjesu bhayadassāvī samādāya sikkhati sikkhāpadesu. </span></p>
<p class="p3">Firstly, a mendicant is ethical, restrained in the monastic code, conducting themselves well and seeking alms in suitable places. Seeing danger in the slightest fault, they keep the rules they’ve undertaken. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu sīlavā hoti, pātimokkhasaṃvarasaṃvuto viharati, ācāragocarasampanno, aṇumattesu vajjesu bhayadassāvī samādāya sikkhati sikkhāpadesu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.1) </span></p>
<p class="p3">This is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span></p>
<p class="p3">Furthermore, a mendicant is very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, reinforcing them by recitation, mentally scrutinizing them, and comprehending them theoretically. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu bahussuto hoti … pe … diṭṭhiyā suppaṭividdhā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.2) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu kalyāṇamitto hoti kalyāṇasahāyo kalyāṇasampavaṅko. </span></p>
<p class="p3">Furthermore, a mendicant has good friends, companions, and associates. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu kalyāṇamitto hoti kalyāṇasahāyo kalyāṇasampavaṅko. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.3) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṃ. </span></p>
<p class="p3">Furthermore, a mendicant is easy to admonish, having qualities that make them easy to admonish. They’re patient, and take instruction respectfully. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu suvaco hoti … pe … padakkhiṇaggāhī anusāsaniṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.4) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu yāni tāni sabrahmacārīnaṃ uccāvacāni kiṅkaraṇīyāni, tattha dakkho hoti analaso tatrupāyāya vīmaṃsāya samannāgato, alaṃ kātuṃ alaṃ saṃvidhātuṃ. </span></p>
<p class="p3">Furthermore, a mendicant is deft and tireless in a diverse spectrum of duties for their spiritual companions, understanding how to go about things in order to complete and organize the work. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu yāni tāni sabrahmacārīnaṃ … pe … alaṃ saṃvidhātuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.5) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu dhammakāmo hoti piyasamudāhāro, abhidhamme abhivinaye uḷārapāmojjo. </span></p>
<p class="p3">Furthermore, a mendicant loves the teachings and is a delight to converse with, being full of joy in the teaching and training. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu dhammakāmo hoti … pe … uḷārapāmojjo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.6) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu santuṭṭho hoti itarītarehi cīvarapiṇḍapātasenāsanagilānappaccayabhesajjaparikkhārehi. </span></p>
<p class="p3">Furthermore, a mendicant is content with any kind of robes, alms-food, lodgings, and medicines and supplies for the sick. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu santuṭṭho hoti … pe … parikkhārehi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.7) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu āraddhavīriyo viharati akusalānaṃ dhammānaṃ pahānāya kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. </span></p>
<p class="p3">Furthermore, a mendicant lives with energy roused up for giving up unskillful qualities and embracing skillful qualities. They are strong, staunchly vigorous, not slacking off when it comes to developing skillful qualities. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu āraddhavīriyo viharati … pe … anikkhittadhuro kusalesu dhammesu. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.8) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu satimā hoti paramena satinepakkena samannāgato cirakatampi cirabhāsitampi saritā anussaritā. </span></p>
<p class="p3">Furthermore, a mendicant is mindful. They have utmost mindfulness and alertness, and can remember and recall what was said and done long ago. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu satimā hoti … pe … saritā anussaritā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.9) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, āvuso, bhikkhu paññavā hoti, udayatthagāminiyā paññāya samannāgato ariyāya nibbedhikāya sammādukkhakkhayagāminiyā. </span></p>
<p class="p3">Furthermore, a mendicant is wise. They have the wisdom of arising and passing away which is noble, penetrative, and leads to the complete ending of suffering. </p>
<p class="p3"><span class="t1"> </span></p>
<p class="p3"><span class="t5">Yaṃpāvuso, bhikkhu paññavā hoti … pe … sammādukkhakkhayagāminiyā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ayampi dhammo nāthakaraṇo. (1.10) </span></p>
<p class="p3">This too is a quality that serves as protector. </p>
<p class="p3"><span class="t1"> </span></p>
<p class="p3"><span class="t5">Dasa kasiṇāyatanāni. </span></p>
<p class="p3">Ten universal dimensions of meditation. </p>
<p class="p3"><span class="t1"> </span></p>
<p class="p3"><span class="t5">Pathavīkasiṇameko sañjānāti, uddhaṃ adho tiriyaṃ advayaṃ appamāṇaṃ. </span></p>
<p class="p3">Someone perceives the meditation on universal earth above, below, across, non-dual and limitless. </p>
<p class="p3"><span class="t1"> </span></p>
<p class="p3"><span class="t5">Āpokasiṇameko sañjānāti … pe … </span></p>
<p class="p3">They perceive the meditation on universal water … </p>
<p class="p3"><span class="t1"> </span></p>
<p class="p3"><span class="t5">tejokasiṇameko sañjānāti … </span></p>
<p class="p3">the meditation on universal fire … </p>
<p class="p3"><span class="t1"> </span></p>
<p class="p3"><span class="t5">vāyokasiṇameko sañjānāti … </span></p>
<p class="p3">the meditation on universal air … </p>
<p class="p3"><span class="t1"> </span></p>
<p class="p3"><span class="t5">nīlakasiṇameko sañjānāti … </span></p>
<p class="p3">the meditation on universal blue … </p>
<p class="p3"><span class="t1"> </span></p>
<p class="p3"><span class="t5">pītakasiṇameko sañjānāti … </span></p>
<p class="p3">the meditation on universal yellow … </p>
<p class="p3"><span class="t1"> </span></p>
<p class="p3"><span class="t5">lohitakasiṇameko sañjānāti … </span></p>
<p class="p3">the meditation on universal red … </p>
<p class="p3"><span class="t1"> </span></p>
<p class="p3"><span class="t5">odātakasiṇameko sañjānāti … </span></p>
<p class="p3">the meditation on universal white … </p>
<p class="p3"><span class="t1"> </span></p>
<p class="p3"><span class="t5">ākāsakasiṇameko sañjānāti … </span></p>
<p class="p3">the meditation on universal space … </p>
<p class="p3"><span class="t1"> </span></p>
<p class="p3"><span class="t5">viññāṇakasiṇameko sañjānāti, uddhaṃ adho tiriyaṃ advayaṃ appamāṇaṃ. (2) </span></p>
<p class="p3">They perceive the meditation on universal consciousness above, below, across, non-dual and limitless. </p>
<p class="p3"><span class="t1"> </span></p>
<p class="p3"><span class="t5">Dasa akusalakammapathā—</span></p>
<p class="p3">Ten ways of doing unskillful deeds: </p>
<p class="p3"><span class="t1"> </span></p>
<p class="p3"><span class="t5">pāṇātipāto, adinnādānaṃ, kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo, micchādiṭṭhi. (3) </span></p>
<p class="p3">killing living creatures, stealing, and sexual misconduct; speech that’s false, divisive, harsh, or nonsensical; covetousness, ill will, and wrong view. </p>
<p class="p3"><span class="t1"> </span></p>
<p class="p3"><span class="t5">Dasa kusalakammapathā—</span></p>
<p class="p3">Ten ways of doing skillful deeds: </p>
<p class="p3"><span class="t1"> </span></p>
<p class="p3"><span class="t5">pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī, anabhijjhā, abyāpādo, sammādiṭṭhi. (4) </span></p>
<p class="p3">refraining from killing living creatures, stealing, and sexual misconduct; refraining from speech that’s false, divisive, harsh, or nonsensical; contentment, good will, and right view. </p>
<p class="p3"><span class="t1"> </span></p>
<p class="p3"><span class="t5">Dasa ariyavāsā. </span></p>
<p class="p3">Ten noble abodes. </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu pañcaṅgavippahīno hoti, chaḷaṅgasamannāgato, ekārakkho, caturāpasseno, paṇunnapaccekasacco, samavayasaṭṭhesano, anāvilasaṅkappo, passaddhakāyasaṅkhāro, suvimuttacitto, suvimuttapañño. </span></p>
<p class="p3">A mendicant has given up five factors, possesses six factors, has a single guard, has four supports, has eliminated idiosyncratic interpretations of the truth, has totally given up searching, has unsullied intentions, has stilled the physical process, and is well freed in mind and well freed by wisdom. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu pañcaṅgavippahīno hoti? </span></p>
<p class="p3">And how has a mendicant given up five factors? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno kāmacchando pahīno hoti, byāpādo pahīno hoti, thinamiddhaṃ pahīnaṃ hoti, uddhaccakukkuccaṃ pahīnaṃ hoti, vicikicchā pahīnā hoti. </span></p>
<p class="p3">It’s when a mendicant has given up sensual desire, ill will, dullness and drowsiness, restlessness and remorse, and doubt. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu pañcaṅgavippahīno hoti. (5.1) </span></p>
<p class="p3">That’s how a mendicant has given up five factors. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu chaḷaṅgasamannāgato hoti? </span></p>
<p class="p3">And how does a mendicant possess six factors? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu cakkhunā rūpaṃ disvā neva sumano hoti na dummano, upekkhako viharati sato sampajāno. </span></p>
<p class="p3">A mendicant, seeing a sight with their eyes, is neither happy nor sad. They remain equanimous, mindful and aware. </p>
<p class="p3"><span class="t1"> </span></p>
<p class="p3"><span class="t5">Sotena saddaṃ sutvā … pe … </span></p>
<p class="p3">Hearing a sound with their ears … Smelling an odor with their nose … Tasting a flavor with their tongue … Feeling a touch with their body … </p>
<p class="p3"><span class="t1"> </span></p>
<p class="p3"><span class="t5">manasā dhammaṃ viññāya neva sumano hoti na dummano, upekkhako viharati sato sampajāno. </span></p>
<p class="p3">Knowing a thought with their mind, they’re neither happy nor sad. They remain equanimous, mindful and aware. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu chaḷaṅgasamannāgato hoti. (5.2) </span></p>
<p class="p3">That’s how a mendicant possesses six factors. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu ekārakkho hoti? </span></p>
<p class="p3">And how does a mendicant have a single guard? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu satārakkhena cetasā samannāgato hoti. </span></p>
<p class="p3">It’s when a mendicant’s heart is guarded by mindfulness. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu ekārakkho hoti. (5.3) </span></p>
<p class="p3">That’s how a mendicant has a single guard. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu caturāpasseno hoti? </span></p>
<p class="p3">And how does a mendicant have four supports? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu saṅkhāyekaṃ paṭisevati, saṅkhāyekaṃ adhivāseti, saṅkhāyekaṃ parivajjeti, saṅkhāyekaṃ vinodeti. </span></p>
<p class="p3">After reflection, a mendicant uses some things, endures some things, avoids some things, and gets rid of some things. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu caturāpasseno hoti. (5.4) </span></p>
<p class="p3">That’s how a mendicant has four supports. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu paṇunnapaccekasacco hoti? </span></p>
<p class="p3">And how has a mendicant eliminated idiosyncratic interpretations of the truth? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno yāni tāni puthusamaṇabrāhmaṇānaṃ puthupaccekasaccāni, sabbāni tāni nunnāni honti paṇunnāni cattāni vantāni muttāni pahīnāni paṭinissaṭṭhāni. </span></p>
<p class="p3">Different ascetics and brahmins have different idiosyncratic interpretations of the truth. A mendicant has dispelled, eliminated, thrown out, rejected, let go of, given up, and relinquished all these. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu paṇunnapaccekasacco hoti. (5.5) </span></p>
<p class="p3">That’s how a mendicant has eliminated idiosyncratic interpretations of the truth. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu samavayasaṭṭhesano hoti? </span></p>
<p class="p3">And how has a mendicant totally given up searching? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno kāmesanā pahīnā hoti, bhavesanā pahīnā hoti, brahmacariyesanā paṭippassaddhā. </span></p>
<p class="p3">It’s when they’ve given up searching for sensual pleasures, for continued existence, and for a spiritual path. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu samavayasaṭṭhesano hoti. (5.6) </span></p>
<p class="p3">That’s how a mendicant has totally given up searching. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu anāvilasaṅkappo hoti? </span></p>
<p class="p3">And how does a mendicant have unsullied intentions? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno kāmasaṅkappo pahīno hoti, byāpādasaṅkappo pahīno hoti, vihiṃsāsaṅkappo pahīno hoti. </span></p>
<p class="p3">It’s when they’ve given up sensual, malicious, and cruel intentions. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu anāvilasaṅkappo hoti. (5.7) </span></p>
<p class="p3">That’s how a mendicant has unsullied intentions. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu passaddhakāyasaṅkhāro hoti? </span></p>
<p class="p3">And how has a mendicant stilled the physical process? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. </span></p>
<p class="p3">It’s when, giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu passaddhakāyasaṅkhāro hoti. (5.8) </span></p>
<p class="p3">That’s how a mendicant has stilled the physical process. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu suvimuttacitto hoti? </span></p>
<p class="p3">And how is a mendicant well freed in mind? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhuno rāgā cittaṃ vimuttaṃ hoti, dosā cittaṃ vimuttaṃ hoti, mohā cittaṃ vimuttaṃ hoti. </span></p>
<p class="p3">It’s when a mendicant’s mind is freed from greed, hate, and delusion. </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu suvimuttacitto hoti. (5.9) </span></p>
<p class="p3">That’s how a mendicant is well freed in mind. </p>
<p class="p3"><span class="t1"> </span></p>
<p class="p3"><span class="t5">Kathañcāvuso, bhikkhu suvimuttapañño hoti? </span></p>
<p class="p3">And how is a mendicant well freed by wisdom? </p>
<p class="p3"><span class="t1"> </span></p>
<p class="p3"><span class="t5">Idhāvuso, bhikkhu ‘rāgo me pahīno ucchinnamūlo tālāvatthukato anabhāvaṅkato āyatiṃ anuppādadhammo’ti pajānāti. </span></p>
<p class="p3">It’s when a mendicant understands: ‘I’ve given up greed, hate, and delusion, cut them off at the root, made them like a palm stump, obliterated them, so they’re unable to arise in the future.’ </p>
<p class="p3"><span class="t1"> </span></p>
<p class="p3"><span class="t5">‘Doso me pahīno ucchinnamūlo tālāvatthukato anabhāvaṅkato āyatiṃ anuppādadhammo’ti pajānāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Moho me pahīno ucchinnamūlo tālāvatthukato anabhāvaṅkato āyatiṃ anuppādadhammo’ti pajānāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ kho, āvuso, bhikkhu suvimuttapañño hoti. (5.10) </span></p>
<p class="p3">That’s how a mendicant’s mind is well freed by wisdom. </p>
<p class="p3"><span class="t1"> </span></p>
<p class="p3"><span class="t5">Dasa asekkhā dhammā—</span></p>
<p class="p3">Ten qualities of an adept: </p>
<p class="p3"><span class="t1"> </span></p>
<p class="p3"><span class="t5">asekkhā sammādiṭṭhi, asekkho sammāsaṅkappo, asekkhā sammāvācā, asekkho sammākammanto, asekkho sammāājīvo, asekkho sammāvāyāmo, asekkhā sammāsati, asekkho sammāsamādhi, asekkhaṃ sammāñāṇaṃ, asekkhā sammāvimutti. (6) </span></p>
<p class="p3">an adept’s right view, right thought, right speech, right action, right livelihood, right effort, right mindfulness, right immersion, right knowledge, and right freedom. </p>
<p class="p3"><span class="t1"> </span></p>
<p class="p3"><span class="t5">Ime kho, āvuso, tena bhagavatā jānatā passatā arahatā sammāsambuddhena dasa dhammā sammadakkhātā. </span></p>
<p class="p3">Reverends, these are the teachings grouped by ten that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Tattha sabbeheva saṅgāyitabbaṃ na vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa bahujanahitāya bahujanasukhāya lokānukampāya atthāya hitāya sukhāya devamanussānan”ti. </span></p>
<p class="p3">You should all recite these in concert, without disputing, so that this spiritual path may last for a long time. That would be for the welfare and happiness of the people, for the benefit, welfare, and happiness of gods and humans.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā uṭṭhahitvā āyasmantaṃ sāriputtaṃ āmantesi: </span></p>
<p class="p3">Then the Buddha got up and said to Venerable Sāriputta, </p>
<p class="p3"><span class="t1"> </span></p>
<p class="p3"><span class="t5">“sādhu sādhu, sāriputta, </span></p>
<p class="p3">“Good, good, Sāriputta! </p>
<p class="p3"><span class="t1"> </span></p>
<p class="p3"><span class="t5">sādhu kho tvaṃ, sāriputta, bhikkhūnaṃ saṅgītipariyāyaṃ abhāsī”ti. </span></p>
<p class="p3">It’s good that you’ve taught this exposition of the reciting in concert.” </p>
<p class="p3"><span class="t1"> </span></p>
<p class="p3"><span class="t5">Idamavocāyasmā sāriputto, samanuñño satthā ahosi. </span></p>
<p class="p3">That is what Venerable Sāriputta said, and the teacher approved. </p>
<p class="p3"><span class="t1"> </span></p>
<p class="p3"><span class="t5">Attamanā te bhikkhū āyasmato sāriputtassa bhāsitaṃ abhinandunti. </span></p>
<p class="p3">Satisfied, the mendicants were happy with what Sāriputta said. </p>
<p class="p3"><span class="t1"> </span></p>
<p class="p3"><span class="t5">Saṅgītisuttaṃ niṭṭhitaṃ dasamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
