<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>19-Mahāgovindasutta  - The Great Steward </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">19. Mahāgovindasutta  - The Great Steward </span></h3>
<p class="p3"><span class="t3">Dīgha Nikāya 19  - Long Discourses 19 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā rājagahe viharati gijjhakūṭe pabbate. </span></p>
<p class="p3">At one time the Buddha was staying near Rājagaha, on the Vulture’s Peak Mountain. </p>
<p class="p3"><span class="t1"> </span></p>
<p class="p3"><span class="t5">Atha kho pañcasikho gandhabbaputto abhikkantāya rattiyā abhikkantavaṇṇo kevalakappaṃ gijjhakūṭaṃ pabbataṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho pañcasikho gandhabbaputto bhagavantaṃ etadavoca: </span></p>
<p class="p3">Then, late at night, the fairy Pañcasikha, lighting up the entire Vulture’s Peak, went up to the Buddha, bowed, stood to one side, and said to him, </p>
<p class="p3"><span class="t1"> </span></p>
<p class="p3"><span class="t5">“yaṃ kho me, bhante, devānaṃ tāvatiṃsānaṃ sammukhā sutaṃ sammukhā paṭiggahitaṃ, ārocemi taṃ bhagavato”ti. </span></p>
<p class="p3">“Sir, I would tell you of what I heard and learned directly from the gods of the Thirty-Three.” </p>
<p class="p3"><span class="t1"> </span></p>
<p class="p3"><span class="t5">“Ārocehi me tvaṃ, pañcasikhā”ti bhagavā avoca. </span></p>
<p class="p3">“Tell me, Pañcasikha,” said the Buddha. </p>
<p class="p3"><span class="t1"> </span></p>
<p class="p3"><span class="t5">1. Devasabhā </span></p>
<p class="p3">1. The Council of the Gods </p>
<p class="p3"><span class="t1"> </span></p>
<p class="p3"><span class="t5">“Purimāni, bhante, divasāni purimatarāni tadahuposathe pannarase pavāraṇāya puṇṇāya puṇṇamāya rattiyā kevalakappā ca devā tāvatiṃsā sudhammāyaṃ sabhāyaṃ sannisinnā honti sannipatitā; </span></p>
<p class="p3">“Sir, it was more than a few days ago—on the fifteenth day sabbath on the full moon day at the invitation to admonish held at the end of the rainy season—when all the gods of the Thirty-Three were sitting together in the Hall of Justice. </p>
<p class="p3"><span class="t1"> </span></p>
<p class="p3"><span class="t5">mahatī ca dibbaparisā samantato nisinnā honti, cattāro ca mahārājāno catuddisā nisinnā honti; </span></p>
<p class="p3">A large assembly of gods was sitting all around, and the Four Great Kings were there. </p>
<p class="p3"><span class="t1"> </span></p>
<p class="p3"><span class="t5">puratthimāya disāya dhataraṭṭho mahārājā pacchimābhimukho nisinno hoti deve purakkhatvā; </span></p>
<p class="p3">The Great King Dhataraṭṭha was seated to the east, facing west, in front of his gods. </p>
<p class="p3"><span class="t1"> </span></p>
<p class="p3"><span class="t5">dakkhiṇāya disāya virūḷhako mahārājā uttarābhimukho nisinno hoti deve purakkhatvā; </span></p>
<p class="p3">The Great King Virūḷhaka was seated to the south, facing north, in front of his gods. </p>
<p class="p3"><span class="t1"> </span></p>
<p class="p3"><span class="t5">pacchimāya disāya virūpakkho mahārājā puratthābhimukho nisinno hoti deve purakkhatvā; </span></p>
<p class="p3">The Great King Virūpakkha was seated to the west, facing east, in front of his gods. </p>
<p class="p3"><span class="t1"> </span></p>
<p class="p3"><span class="t5">uttarāya disāya vessavaṇo mahārājā dakkhiṇābhimukho nisinno hoti deve purakkhatvā. </span></p>
<p class="p3">The Great King Vessavaṇa was seated to the north, facing south, in front of his gods. </p>
<p class="p3"><span class="t1"> </span></p>
<p class="p3"><span class="t5">Yadā, bhante, kevalakappā ca devā tāvatiṃsā sudhammāyaṃ sabhāyaṃ sannisinnā honti sannipatitā, mahatī ca dibbaparisā samantato nisinnā honti, cattāro ca mahārājāno catuddisā nisinnā honti, idaṃ nesaṃ hoti āsanasmiṃ; </span></p>
<p class="p3">When the gods of the Thirty-Three have a gathering like this, that is how they are seated. </p>
<p class="p3"><span class="t1"> </span></p>
<p class="p3"><span class="t5">atha pacchā amhākaṃ āsanaṃ hoti. </span></p>
<p class="p3">After that come our seats. </p>
<p class="p3"><span class="t1"> </span></p>
<p class="p3"><span class="t5">Ye te, bhante, devā bhagavati brahmacariyaṃ caritvā adhunūpapannā tāvatiṃsakāyaṃ, te aññe deve atirocanti vaṇṇena ceva yasasā ca. </span></p>
<p class="p3">Sir, those gods who had been recently reborn in the company of the Thirty-Three after leading the spiritual life under the Buddha outshine the other gods in beauty and glory. </p>
<p class="p3"><span class="t1"> </span></p>
<p class="p3"><span class="t5">Tena sudaṃ, bhante, devā tāvatiṃsā attamanā honti pamuditā pītisomanassajātā; </span></p>
<p class="p3">The gods of the Thirty-Three were uplifted and overjoyed at that, full of rapture and happiness, saying, </p>
<p class="p3"><span class="t1"> </span></p>
<p class="p3"><span class="t5">‘dibbā vata bho kāyā paripūrenti, hāyanti asurakāyā’ti. </span></p>
<p class="p3">‘The heavenly hosts swell, while the demon hosts dwindle!’ </p>
<p class="p3"><span class="t1"> </span></p>
<p class="p3"><span class="t5">Atha kho, bhante, sakko devānamindo devānaṃ tāvatiṃsānaṃ sampasādaṃ viditvā imāhi gāthāhi anumodi: </span></p>
<p class="p3">Seeing the joy of those gods, Sakka, lord of gods, celebrated with these verses: </p>
<p class="p3"><span class="t1"> </span></p>
<p class="p3"><span class="t5">‘Modanti vata bho devā, </span></p>
<p class="p3">‘The gods rejoice—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Tathāgataṃ namassantā, </span></p>
<p class="p3">revering the Realized One, </p>
<p class="p3"><span class="t1"> </span></p>
<p class="p3"><span class="t5">dhammassa ca sudhammataṃ. </span></p>
<p class="p3">and the natural excellence of the teaching; </p>
<p class="p3"><span class="t1"> </span></p>
<p class="p3"><span class="t5">Nave deve ca passantā, </span></p>
<p class="p3">and seeing the new gods, </p>
<p class="p3"><span class="t1"> </span></p>
<p class="p3"><span class="t5">vaṇṇavante yasassine; </span></p>
<p class="p3">so beautiful and glorious, </p>
<p class="p3"><span class="t1"> </span></p>
<p class="p3"><span class="t5">Sugatasmiṃ brahmacariyaṃ, </span></p>
<p class="p3">who have come here after leading </p>
<p class="p3"><span class="t1"> </span></p>
<p class="p3"><span class="t5">caritvāna idhāgate. </span></p>
<p class="p3">the spiritual life under the Buddha! </p>
<p class="p3"><span class="t1"> </span></p>
<p class="p3"><span class="t5">Te aññe atirocanti, </span></p>
<p class="p3">They outshine the others </p>
<p class="p3"><span class="t1"> </span></p>
<p class="p3"><span class="t5">vaṇṇena yasasāyunā; </span></p>
<p class="p3">in beauty, glory, and lifespan. </p>
<p class="p3"><span class="t1"> </span></p>
<p class="p3"><span class="t5">Sāvakā bhūripaññassa, </span></p>
<p class="p3">Here are the distinguished disciples </p>
<p class="p3"><span class="t1"> </span></p>
<p class="p3"><span class="t5">visesūpagatā idha. </span></p>
<p class="p3">of he whose wisdom is vast. </p>
<p class="p3"><span class="t1"> </span></p>
<p class="p3"><span class="t5">Idaṃ disvāna nandanti, </span></p>
<p class="p3">Seeing this, they delight—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Tathāgataṃ namassantā, </span></p>
<p class="p3">revering the Realized One, </p>
<p class="p3"><span class="t1"> </span></p>
<p class="p3"><span class="t5">dhammassa ca sudhammatan’ti. </span></p>
<p class="p3">and the natural excellence of the teaching!’ </p>
<p class="p3"><span class="t1"> </span></p>
<p class="p3"><span class="t5">Tena sudaṃ, bhante, devā tāvatiṃsā bhiyyoso mattāya attamanā honti pamuditā pītisomanassajātā; </span></p>
<p class="p3">The gods of the Thirty-Three were even more uplifted and overjoyed at that, full of rapture and happiness, saying, </p>
<p class="p3"><span class="t1"> </span></p>
<p class="p3"><span class="t5">‘dibbā vata bho, kāyā paripūrenti, hāyanti asurakāyā’ti. </span></p>
<p class="p3">‘The heavenly hosts swell, while the demon hosts dwindle!’ </p>
<p class="p3"><span class="t1"> </span></p>
<p class="p3"><span class="t5">2. Aṭṭhayathābhuccavaṇṇa </span></p>
<p class="p3">2. Eight Genuine Praises </p>
<p class="p3"><span class="t1"> </span></p>
<p class="p3"><span class="t5">Atha kho, bhante, sakko devānamindo devānaṃ tāvatiṃsānaṃ sampasādaṃ viditvā deve tāvatiṃse āmantesi: </span></p>
<p class="p3">Seeing the joy of those gods, Sakka, lord of gods, addressed them, </p>
<p class="p3"><span class="t1"> </span></p>
<p class="p3"><span class="t5">‘iccheyyātha no tumhe, mārisā, tassa bhagavato aṭṭha yathābhucce vaṇṇe sotun’ti? </span></p>
<p class="p3">‘Gentlemen, would you like to hear eight genuine praises of the Buddha?’ </p>
<p class="p3"><span class="t1"> </span></p>
<p class="p3"><span class="t5">‘Icchāma mayaṃ, mārisa, tassa bhagavato aṭṭha yathābhucce vaṇṇe sotun’ti. </span></p>
<p class="p3">‘Indeed we would, sir.’ </p>
<p class="p3"><span class="t1"> </span></p>
<p class="p3"><span class="t5">Atha kho, bhante, sakko devānamindo devānaṃ tāvatiṃsānaṃ bhagavato aṭṭha yathābhucce vaṇṇe payirudāhāsi: </span></p>
<p class="p3">Then Sakka proffered these eight genuine praises of the Buddha: </p>
<p class="p3"><span class="t1"> </span></p>
<p class="p3"><span class="t5">‘Taṃ kiṃ maññanti, bhonto devā tāvatiṃsā? </span></p>
<p class="p3">‘What do the good gods of the Thirty-Three think </p>
<p class="p3"><span class="t1"> </span></p>
<p class="p3"><span class="t5">Yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṃ. </span></p>
<p class="p3">about how much the Buddha has acted for the welfare and happiness of the people, out of compassion for the world, for the benefit, welfare, and happiness of gods and humans? </p>
<p class="p3"><span class="t1"> </span></p>
<p class="p3"><span class="t5">Evaṃ bahujanahitāya paṭipannaṃ bahujanasukhāya lokānukampāya atthāya hitāya sukhāya devamanussānaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (1) </span></p>
<p class="p3">I don’t see any Teacher, past or present, who has such compassion for the world, apart from the Buddha. </p>
<p class="p3"><span class="t1"> </span></p>
<p class="p3"><span class="t5">Svākkhāto kho pana tena bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi. </span></p>
<p class="p3">Also, the Buddha has explained the teaching well—visible in this very life, immediately effective, inviting inspection, relevant, so that sensible people can know it for themselves. </p>
<p class="p3"><span class="t1"> </span></p>
<p class="p3"><span class="t5">Evaṃ opaneyyikassa dhammassa desetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (2) </span></p>
<p class="p3">I don’t see any Teacher, past or present, who explains such a relevant teaching, apart from the Buddha. </p>
<p class="p3"><span class="t1"> </span></p>
<p class="p3"><span class="t5">“Idaṃ kusalan”ti kho pana tena bhagavatā supaññattaṃ, “idaṃ akusalan”ti supaññattaṃ. </span></p>
<p class="p3">Also, the Buddha has clearly described what is skillful and what is unskillful, </p>
<p class="p3"><span class="t1"> </span></p>
<p class="p3"><span class="t5">“Idaṃ sāvajjaṃ idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāgan”ti supaññattaṃ. </span></p>
<p class="p3">what is blameworthy and what is blameless, what should be cultivated and what should not be cultivated, what is inferior and what is superior, and what is on the side of dark and the side of bright. </p>
<p class="p3"><span class="t1"> </span></p>
<p class="p3"><span class="t5">Evaṃ kusalākusalasāvajjānavajjasevitabbāsevitabbahīnapaṇītakaṇhasukkasappaṭibhāgānaṃ dhammānaṃ paññāpetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (3) </span></p>
<p class="p3">I don’t see any Teacher, past or present, who so clearly describes all these things, apart from the Buddha. </p>
<p class="p3"><span class="t1"> </span></p>
<p class="p3"><span class="t5">Supaññattā kho pana tena bhagavatā sāvakānaṃ nibbānagāminī paṭipadā, saṃsandati nibbānañca paṭipadā ca. </span></p>
<p class="p3">Also, the Buddha has clearly described the practice that leads to extinguishment for his disciples. And extinguishment and the practice come together, </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma gaṅgodakaṃ yamunodakena saṃsandati sameti; </span></p>
<p class="p3">as the waters of the Ganges come together and converge with the waters of the Yamuna. </p>
<p class="p3"><span class="t1"> </span></p>
<p class="p3"><span class="t5">evameva supaññattā tena bhagavatā sāvakānaṃ nibbānagāminī paṭipadā, saṃsandati nibbānañca paṭipadā ca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ nibbānagāminiyā paṭipadāya paññāpetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (4) </span></p>
<p class="p3">I don’t see any Teacher, past or present, who so clearly describes the practice that leads to extinguishment for his disciples, apart from the Buddha. </p>
<p class="p3"><span class="t1"> </span></p>
<p class="p3"><span class="t5">Abhinipphanno kho pana tassa bhagavato lābho abhinipphanno siloko, yāva maññe khattiyā sampiyāyamānarūpā viharanti, vigatamado kho pana so bhagavā āhāraṃ āhāreti. </span></p>
<p class="p3">Also, possessions and popularity have accrued to the Buddha, so much that you’d think it would thrill even the aristocrats. But he takes his food free of vanity. </p>
<p class="p3"><span class="t1"> </span></p>
<p class="p3"><span class="t5">Evaṃ vigatamadaṃ āhāraṃ āharayamānaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (5) </span></p>
<p class="p3">I don’t see any Teacher, past or present, who takes their food so free of vanity, apart from the Buddha. </p>
<p class="p3"><span class="t1"> </span></p>
<p class="p3"><span class="t5">Laddhasahāyo kho pana so bhagavā sekhānañceva paṭipannānaṃ khīṇāsavānañca vusitavataṃ. </span></p>
<p class="p3">Also, the Buddha has gained companions, both trainees who are practicing, and those with defilements ended who have completed their journey. </p>
<p class="p3"><span class="t1"> </span></p>
<p class="p3"><span class="t5">Te bhagavā apanujja ekārāmataṃ anuyutto viharati. </span></p>
<p class="p3">The Buddha is committed to the joy of solitude, but doesn’t send them away. </p>
<p class="p3"><span class="t1"> </span></p>
<p class="p3"><span class="t5">Evaṃ ekārāmataṃ anuyuttaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (6) </span></p>
<p class="p3">I don’t see any Teacher, past or present, so committed to the joy of solitude, apart from the Buddha. </p>
<p class="p3"><span class="t1"> </span></p>
<p class="p3"><span class="t5">Yathāvādī kho pana so bhagavā tathākārī, yathākārī tathāvādī, iti yathāvādī tathākārī, yathākārī tathāvādī. </span></p>
<p class="p3">Also, the Buddha does as he says, and says as he does, thus: he does as he says, and says as he does. </p>
<p class="p3"><span class="t1"> </span></p>
<p class="p3"><span class="t5">Evaṃ dhammānudhammappaṭipannaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (7) </span></p>
<p class="p3">I don’t see any Teacher, past or present, who so practices in line with the teaching, apart from the Buddha. </p>
<p class="p3"><span class="t1"> </span></p>
<p class="p3"><span class="t5">Tiṇṇavicikiccho kho pana so bhagavā vigatakathaṅkatho pariyositasaṅkappo ajjhāsayaṃ ādibrahmacariyaṃ. </span></p>
<p class="p3">Also, the Buddha has gone beyond doubt and got rid of indecision. He has achieved all he wished for regarding the fundamental purpose of the spiritual life. </p>
<p class="p3"><span class="t1"> </span></p>
<p class="p3"><span class="t5">Evaṃ tiṇṇavicikicchaṃ vigatakathaṅkathaṃ pariyositasaṅkappaṃ ajjhāsayaṃ ādibrahmacariyaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā’ti. (8) </span></p>
<p class="p3">I don’t see any Teacher, past or present, who has achieved these things, apart from the Buddha.’ </p>
<p class="p3"><span class="t1"> </span></p>
<p class="p3"><span class="t5">Ime kho, bhante, sakko devānamindo devānaṃ tāvatiṃsānaṃ bhagavato aṭṭha yathābhucce vaṇṇe payirudāhāsi. </span></p>
<p class="p3">These are the eight genuine praises of the Buddha proffered by Sakka. </p>
<p class="p3"><span class="t1"> </span></p>
<p class="p3"><span class="t5">Tena sudaṃ, bhante, devā tāvatiṃsā bhiyyoso mattāya attamanā honti pamuditā pītisomanassajātā bhagavato aṭṭha yathābhucce vaṇṇe sutvā. </span></p>
<p class="p3">Hearing them, the gods of the Thirty-Three were even more uplifted and overjoyed. </p>
<p class="p3"><span class="t1"> </span></p>
<p class="p3"><span class="t5">Tatra, bhante, ekacce devā evamāhaṃsu: </span></p>
<p class="p3">Then some gods thought, </p>
<p class="p3"><span class="t1"> </span></p>
<p class="p3"><span class="t5">‘aho vata, mārisā, cattāro sammāsambuddhā loke uppajjeyyuṃ dhammañca deseyyuṃ yathariva bhagavā. </span></p>
<p class="p3">‘If only four fully awakened Buddhas might arise in the world and teach the Dhamma, just like the Blessed One! </p>
<p class="p3"><span class="t1"> </span></p>
<p class="p3"><span class="t5">Tadassa bahujanahitāya bahujanasukhāya lokānukampāya atthāya hitāya sukhāya devamanussānan’ti. </span></p>
<p class="p3">That would be for the welfare and happiness of the people, out of compassion for the world, for the benefit, welfare, and happiness of gods and humans!’ </p>
<p class="p3"><span class="t1"> </span></p>
<p class="p3"><span class="t5">Ekacce devā evamāhaṃsu: </span></p>
<p class="p3">Other gods thought, </p>
<p class="p3"><span class="t1"> </span></p>
<p class="p3"><span class="t5">‘tiṭṭhantu, mārisā, cattāro sammāsambuddhā, aho vata, mārisā, tayo sammāsambuddhā loke uppajjeyyuṃ dhammañca deseyyuṃ yathariva bhagavā. </span></p>
<p class="p3">‘Let alone four fully awakened Buddhas; if only three fully awakened Buddhas, </p>
<p class="p3"><span class="t1"> </span></p>
<p class="p3"><span class="t5">Tadassa bahujanahitāya bahujanasukhāya lokānukampāya atthāya hitāya sukhāya devamanussānan’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ekacce devā evamāhaṃsu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘tiṭṭhantu, mārisā, tayo sammāsambuddhā, aho vata, mārisā, dve sammāsambuddhā loke uppajjeyyuṃ dhammañca deseyyuṃ yathariva bhagavā. </span></p>
<p class="p3">or two fully awakened Buddhas might arise in the world and teach the Dhamma, just like the Blessed One! </p>
<p class="p3"><span class="t1"> </span></p>
<p class="p3"><span class="t5">Tadassa bahujanahitāya bahujanasukhāya lokānukampāya atthāya hitāya sukhāya devamanussānan’ti. </span></p>
<p class="p3">That would be for the welfare and happiness of the people, out of compassion for the world, for the benefit, welfare, and happiness of gods and humans!’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, bhante, sakko devānamindo deve tāvatiṃse etadavoca: </span></p>
<p class="p3">When they said this, Sakka said, </p>
<p class="p3"><span class="t1"> </span></p>
<p class="p3"><span class="t5">‘aṭṭhānaṃ kho etaṃ, mārisā, anavakāso, yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ, netaṃ ṭhānaṃ vijjati. </span></p>
<p class="p3">‘It’s impossible, gentlemen, for two perfected ones, fully awakened Buddhas to arise in the same solar system at the same time. </p>
<p class="p3"><span class="t1"> </span></p>
<p class="p3"><span class="t5">Aho vata, mārisā, so bhagavā appābādho appātaṅko ciraṃ dīghamaddhānaṃ tiṭṭheyya. </span></p>
<p class="p3">May that Blessed One be healthy and well, and remain with us for a long time! </p>
<p class="p3"><span class="t1"> </span></p>
<p class="p3"><span class="t5">Tadassa bahujanahitāya bahujanasukhāya lokānukampāya atthāya hitāya sukhāya devamanussānan’ti. </span></p>
<p class="p3">That would be for the welfare and happiness of the people, out of compassion for the world, for the benefit, welfare, and happiness of gods and humans!’ </p>
<p class="p3"><span class="t1"> </span></p>
<p class="p3"><span class="t5">Atha kho, bhante, yenatthena devā tāvatiṃsā sudhammāyaṃ sabhāyaṃ sannisinnā honti sannipatitā, taṃ atthaṃ cintayitvā taṃ atthaṃ mantayitvā vuttavacanāpi taṃ cattāro mahārājāno tasmiṃ atthe honti. </span></p>
<p class="p3">Then the gods of the Thirty-Three, having considered and deliberated on the matter for which they were seated together in the Hall of Justice, advised and instructed the Four Great Kings on the subject. </p>
<p class="p3"><span class="t1"> </span></p>
<p class="p3"><span class="t5">Paccānusiṭṭhavacanāpi taṃ cattāro mahārājāno tasmiṃ atthe honti, sakesu sakesu āsanesu ṭhitā avipakkantā. </span></p>
<p class="p3">And each stood at their own seat without departing. </p>
<p class="p3"><span class="t1"> </span></p>
<p class="p3"><span class="t5">Te vuttavākyā rājāno, </span></p>
<p class="p3">The Kings were instructed, </p>
<p class="p3"><span class="t1"> </span></p>
<p class="p3"><span class="t5">paṭiggayhānusāsaniṃ; </span></p>
<p class="p3">and heeded good advice. </p>
<p class="p3"><span class="t1"> </span></p>
<p class="p3"><span class="t5">Vippasannamanā santā, </span></p>
<p class="p3">With clear and peaceful minds, </p>
<p class="p3"><span class="t1"> </span></p>
<p class="p3"><span class="t5">aṭṭhaṃsu samhi āsaneti. </span></p>
<p class="p3">they stood by their own seats. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, uttarāya disāya uḷāro āloko sañjāyi, obhāso pāturahosi atikkammeva devānaṃ devānubhāvaṃ. </span></p>
<p class="p3">Then in the northern quarter a magnificent light arose and radiance appeared, surpassing the glory of the gods. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, sakko devānamindo deve tāvatiṃse āmantesi: </span></p>
<p class="p3">Then Sakka, lord of gods, addressed the gods of the Thirty-Three, </p>
<p class="p3"><span class="t1"> </span></p>
<p class="p3"><span class="t5">‘yathā kho, mārisā, nimittāni dissanti, uḷāro āloko sañjāyati, obhāso pātubhavati, brahmā pātubhavissati; </span></p>
<p class="p3">‘As indicated by the signs—light arising and radiance appearing—Brahmā will appear. For this is the precursor for the appearance of Brahmā, namely light arising and radiance appearing.’ </p>
<p class="p3"><span class="t1"> </span></p>
<p class="p3"><span class="t5">brahmuno hetaṃ pubbanimittaṃ pātubhāvāya, yadidaṃ āloko sañjāyati obhāso pātubhavatīti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yathā nimittā dissanti, </span></p>
<p class="p3">As indicated by the signs, </p>
<p class="p3"><span class="t1"> </span></p>
<p class="p3"><span class="t5">brahmā pātubhavissati; </span></p>
<p class="p3">Brahmā will appear. </p>
<p class="p3"><span class="t1"> </span></p>
<p class="p3"><span class="t5">Brahmuno hetaṃ nimittaṃ, </span></p>
<p class="p3">For this is the sign of Brahmā: </p>
<p class="p3"><span class="t1"> </span></p>
<p class="p3"><span class="t5">obhāso vipulo mahā’ti. </span></p>
<p class="p3">a light vast and great. </p>
<p class="p3"><span class="t1"> </span></p>
<p class="p3"><span class="t5">3. Sanaṅkumārakathā </span></p>
<p class="p3">3. On Sanaṅkumāra </p>
<p class="p3"><span class="t1"> </span></p>
<p class="p3"><span class="t5">Atha kho, bhante, devā tāvatiṃsā yathāsakesu āsanesu nisīdiṃsu: </span></p>
<p class="p3">Then the gods of the Thirty-Three sat in their own seats, saying, </p>
<p class="p3"><span class="t1"> </span></p>
<p class="p3"><span class="t5">‘obhāsametaṃ ñassāma, yaṃvipāko bhavissati, sacchikatvāva naṃ gamissāmā’ti. </span></p>
<p class="p3">‘We shall find out what has caused that light, and having realized it we shall go to it.’ </p>
<p class="p3"><span class="t1"> </span></p>
<p class="p3"><span class="t5">Cattāropi mahārājāno yathāsakesu āsanesu nisīdiṃsu: </span></p>
<p class="p3">And the Four Great Kings did likewise. </p>
<p class="p3"><span class="t1"> </span></p>
<p class="p3"><span class="t5">‘obhāsametaṃ ñassāma, yaṃvipāko bhavissati, sacchikatvāva naṃ gamissāmā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idaṃ sutvā devā tāvatiṃsā ekaggā samāpajjiṃsu: </span></p>
<p class="p3">Hearing that, the gods of the Thirty-Three agreed in unison, </p>
<p class="p3"><span class="t1"> </span></p>
<p class="p3"><span class="t5">‘obhāsametaṃ ñassāma, yaṃvipāko bhavissati, sacchikatvāva naṃ gamissāmā’ti. </span></p>
<p class="p3">‘We shall find out what has caused that light, and having realized it we shall go to it.’ </p>
<p class="p3"><span class="t1"> </span></p>
<p class="p3"><span class="t5">Yadā, bhante, brahmā sanaṅkumāro devānaṃ tāvatiṃsānaṃ pātubhavati, oḷārikaṃ attabhāvaṃ abhinimminitvā pātubhavati. </span></p>
<p class="p3">When Brahmā Sanaṅkumāra appears to the gods of the Thirty-Three, he does so after manifesting in a solid corporeal form, </p>
<p class="p3"><span class="t1"> </span></p>
<p class="p3"><span class="t5">Yo kho pana, bhante, brahmuno pakativaṇṇo, anabhisambhavanīyo so devānaṃ tāvatiṃsānaṃ cakkhupathasmiṃ. </span></p>
<p class="p3">for the gods of the Thirty-Three aren’t able to see a Brahmā’s normal appearance. </p>
<p class="p3"><span class="t1"> </span></p>
<p class="p3"><span class="t5">Yadā, bhante, brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. </span></p>
<p class="p3">When Brahmā Sanaṅkumāra appears to the gods of the Thirty-Three, he outshines the other gods in beauty and glory, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, so vaṇṇo viggaho mānusaṃ viggahaṃ atirocati; </span></p>
<p class="p3">as a golden statue outshines the human form. </p>
<p class="p3"><span class="t1"> </span></p>
<p class="p3"><span class="t5">evameva kho, bhante, yadā brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yadā, bhante, brahmā sanaṅkumāro devānaṃ tāvatiṃsānaṃ pātubhavati, na tassaṃ parisāyaṃ koci devo abhivādeti vā paccuṭṭheti vā āsanena vā nimanteti. </span></p>
<p class="p3">When Brahmā Sanaṅkumāra appears to the gods of the Thirty-Three, not a single god in that assembly greets him by bowing down or rising up or inviting him to a seat. </p>
<p class="p3"><span class="t1"> </span></p>
<p class="p3"><span class="t5">Sabbeva tuṇhībhūtā pañjalikā pallaṅkena nisīdanti: </span></p>
<p class="p3">They all sit silently on their couches with their joined palms raised, thinking, </p>
<p class="p3"><span class="t1"> </span></p>
<p class="p3"><span class="t5">‘yassadāni devassa pallaṅkaṃ icchissati brahmā sanaṅkumāro, tassa devassa pallaṅke nisīdissatī’ti. </span></p>
<p class="p3">‘Now Brahmā Sanaṅkumāra will sit on the couch of whatever god he chooses.’ </p>
<p class="p3"><span class="t1"> </span></p>
<p class="p3"><span class="t5">Yassa kho pana, bhante, devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ, uḷāraṃ so labhati devo somanassapaṭilābhaṃ. </span></p>
<p class="p3">And the god on whose couch Brahmā sits is overjoyed and brimming with happiness, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, rājā khattiyo muddhāvasitto adhunābhisitto rajjena, uḷāraṃ so labhati vedapaṭilābhaṃ, uḷāraṃ so labhati somanassapaṭilābhaṃ; </span></p>
<p class="p3">like a king on the day of his coronation. </p>
<p class="p3"><span class="t1"> </span></p>
<p class="p3"><span class="t5">evameva kho, bhante, yassa devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ, uḷāraṃ so labhati devo somanassapaṭilābhaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha, bhante, brahmā sanaṅkumāro devānaṃ tāvatiṃsānaṃ sampasādaṃ viditvā antarahito imāhi gāthāhi anumodi: </span></p>
<p class="p3">Seeing the joy of those gods, Brahmā Sanaṅkumāra celebrated with these verses: </p>
<p class="p3"><span class="t1"> </span></p>
<p class="p3"><span class="t5">‘Modanti vata bho devā, </span></p>
<p class="p3">‘The gods rejoice—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Tathāgataṃ namassantā, </span></p>
<p class="p3">revering the Realized One, </p>
<p class="p3"><span class="t1"> </span></p>
<p class="p3"><span class="t5">dhammassa ca sudhammataṃ. </span></p>
<p class="p3">and the natural excellence of the teaching; </p>
<p class="p3"><span class="t1"> </span></p>
<p class="p3"><span class="t5">Nave deve ca passantā, </span></p>
<p class="p3">and seeing the new gods, </p>
<p class="p3"><span class="t1"> </span></p>
<p class="p3"><span class="t5">vaṇṇavante yasassine; </span></p>
<p class="p3">so beautiful and glorious, </p>
<p class="p3"><span class="t1"> </span></p>
<p class="p3"><span class="t5">Sugatasmiṃ brahmacariyaṃ, </span></p>
<p class="p3">who have come here after leading </p>
<p class="p3"><span class="t1"> </span></p>
<p class="p3"><span class="t5">caritvāna idhāgate. </span></p>
<p class="p3">the spiritual life under the Buddha! </p>
<p class="p3"><span class="t1"> </span></p>
<p class="p3"><span class="t5">Te aññe atirocanti, </span></p>
<p class="p3">They outshine the others </p>
<p class="p3"><span class="t1"> </span></p>
<p class="p3"><span class="t5">vaṇṇena yasasāyunā; </span></p>
<p class="p3">in beauty, glory, and lifespan. </p>
<p class="p3"><span class="t1"> </span></p>
<p class="p3"><span class="t5">Sāvakā bhūripaññassa, </span></p>
<p class="p3">Here are the distinguished disciples </p>
<p class="p3"><span class="t1"> </span></p>
<p class="p3"><span class="t5">visesūpagatā idha. </span></p>
<p class="p3">of he whose wisdom is vast. </p>
<p class="p3"><span class="t1"> </span></p>
<p class="p3"><span class="t5">Idaṃ disvāna nandanti, </span></p>
<p class="p3">Seeing this, they delight—</p>
<p class="p3"><span class="t1"> </span></p>
<p class="p3"><span class="t5">tāvatiṃsā sahindakā; </span></p>
<p class="p3">the Thirty-Three with their Lord—</p>
<p class="p3"><span class="t1"> </span></p>
<p class="p3"><span class="t5">Tathāgataṃ namassantā, </span></p>
<p class="p3">revering the Realized One, </p>
<p class="p3"><span class="t1"> </span></p>
<p class="p3"><span class="t5">dhammassa ca sudhammatan’ti. </span></p>
<p class="p3">and the natural excellence of the teaching!’ </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmā sanaṅkumāro abhāsittha. </span></p>
<p class="p3">That is the topic on which Brahmā Sanaṅkumāra spoke. </p>
<p class="p3"><span class="t1"> </span></p>
<p class="p3"><span class="t5">Imamatthaṃ, bhante, brahmuno sanaṅkumārassa bhāsato aṭṭhaṅgasamannāgato saro hoti vissaṭṭho ca viññeyyo ca mañju ca savanīyo ca bindu ca avisārī ca gambhīro ca ninnādī ca. </span></p>
<p class="p3">And while he was speaking on that topic, his voice had eight qualities: it was clear, comprehensible, charming, audible, rounded, undistorted, deep, and resonant. </p>
<p class="p3"><span class="t1"> </span></p>
<p class="p3"><span class="t5">Yathāparisaṃ kho pana, bhante, brahmā sanaṅkumāro sarena viññāpeti, na cassa bahiddhā parisāya ghoso niccharati. </span></p>
<p class="p3">He makes sure his voice is intelligible as far as the assembly goes, but it doesn’t extend outside the assembly. </p>
<p class="p3"><span class="t1"> </span></p>
<p class="p3"><span class="t5">Yassa kho pana, bhante, evaṃ aṭṭhaṅgasamannāgato saro hoti, so vuccati ‘brahmassaro’ti. </span></p>
<p class="p3">When someone has a voice like this, they’re said to have the voice of Brahmā. </p>
<p class="p3"><span class="t1"> </span></p>
<p class="p3"><span class="t5">Atha kho, bhante, devā tāvatiṃsā brahmānaṃ sanaṅkumāraṃ etadavocuṃ: </span></p>
<p class="p3">Then the gods of the Thirty-Three said to Brahmā Sanaṅkumāra, </p>
<p class="p3"><span class="t1"> </span></p>
<p class="p3"><span class="t5">‘sādhu, mahābrahme, etadeva mayaṃ saṅkhāya modāma; </span></p>
<p class="p3">‘Good, Great Brahmā! Knowing this, we rejoice. </p>
<p class="p3"><span class="t1"> </span></p>
<p class="p3"><span class="t5">atthi ca sakkena devānamindena tassa bhagavato aṭṭha yathābhuccā vaṇṇā bhāsitā; </span></p>
<p class="p3">And there are the eight genuine praises of the Buddha spoken by Sakka—</p>
<p class="p3"><span class="t1"> </span></p>
<p class="p3"><span class="t5">te ca mayaṃ saṅkhāya modāmā’ti. </span></p>
<p class="p3">knowing them, too, we rejoice.’ </p>
<p class="p3"><span class="t1"> </span></p>
<p class="p3"><span class="t5">4. Aṭṭhayathābhuccavaṇṇa </span></p>
<p class="p3">4. Eight Genuine Praises </p>
<p class="p3"><span class="t1"> </span></p>
<p class="p3"><span class="t5">Atha, bhante, brahmā sanaṅkumāro sakkaṃ devānamindaṃ etadavoca: </span></p>
<p class="p3">Then Brahmā said to Sakka, </p>
<p class="p3"><span class="t1"> </span></p>
<p class="p3"><span class="t5">‘sādhu, devānaminda, mayampi tassa bhagavato aṭṭha yathābhucce vaṇṇe suṇeyyāmā’ti. </span></p>
<p class="p3">‘It would be good, lord of gods, if I could also hear the eight genuine praises of the Buddha.’ </p>
<p class="p3"><span class="t1"> </span></p>
<p class="p3"><span class="t5">‘Evaṃ, mahābrahme’ti kho, bhante, sakko devānamindo brahmuno sanaṅkumārassa bhagavato aṭṭha yathābhucce vaṇṇe payirudāhāsi. </span></p>
<p class="p3">Saying, ‘Yes, Great Brahmā,’ Sakka repeated the eight genuine praises for him. </p>
<p class="p3"><span class="t1"> </span></p>
<p class="p3"><span class="t5">‘Taṃ kiṃ maññati, bhavaṃ mahābrahmā? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ bahujanahitāya paṭipannaṃ bahujanasukhāya lokānukampāya atthāya hitāya sukhāya devamanussānaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (1) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Svākkhāto kho pana tena bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ opaneyyikassa dhammassa desetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (2) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Idaṃ kusalan”ti kho pana tena bhagavatā supaññattaṃ, “idaṃ akusalan”ti supaññattaṃ, “idaṃ sāvajjaṃ idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāgan”ti supaññattaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ kusalākusalasāvajjānavajjasevitabbāsevitabbahīnapaṇītakaṇhasukkasappaṭibhāgānaṃ dhammānaṃ paññāpetāraṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (3) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Supaññattā kho pana tena bhagavatā sāvakānaṃ nibbānagāminī paṭipadā saṃsandati nibbānañca paṭipadā ca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma gaṅgodakaṃ yamunodakena saṃsandati sameti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">evameva supaññattā tena bhagavatā sāvakānaṃ nibbānagāminī paṭipadā saṃsandati nibbānañca paṭipadā ca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ nibbānagāminiyā paṭipadāya paññāpetāraṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (4) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Abhinipphanno kho pana tassa bhagavato lābho abhinipphanno siloko, yāva maññe khattiyā sampiyāyamānarūpā viharanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Vigatamado kho pana so bhagavā āhāraṃ āhāreti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ vigatamadaṃ āhāraṃ āharayamānaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (5) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Laddhasahāyo kho pana so bhagavā sekhānañceva paṭipannānaṃ khīṇāsavānañca vusitavataṃ, te bhagavā apanujja ekārāmataṃ anuyutto viharati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ ekārāmataṃ anuyuttaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (6) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yathāvādī kho pana so bhagavā tathākārī, yathākārī tathāvādī; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">iti yathāvādī tathākārī, yathākārī tathāvādī. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ dhammānudhammappaṭippannaṃ imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā. (7) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tiṇṇavicikiccho kho pana so bhagavā vigatakathaṅkatho pariyositasaṅkappo ajjhāsayaṃ ādibrahmacariyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ tiṇṇavicikicchaṃ vigatakathaṅkathaṃ pariyositasaṅkappaṃ ajjhāsayaṃ ādibrahmacariyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imināpaṅgena samannāgataṃ satthāraṃ neva atītaṃse samanupassāma, na panetarahi, aññatra tena bhagavatā’ti. (8) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ime kho, bhante, sakko devānamindo brahmuno sanaṅkumārassa bhagavato aṭṭha yathābhucce vaṇṇe payirudāhāsi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tena sudaṃ, bhante, brahmā sanaṅkumāro attamano hoti pamudito pītisomanassajāto bhagavato aṭṭha yathābhucce vaṇṇe sutvā. </span></p>
<p class="p3">Hearing them, Brahmā Sanaṅkumāra was uplifted and overjoyed, full of rapture and happiness. </p>
<p class="p3"><span class="t1"> </span></p>
<p class="p3"><span class="t5">Atha, bhante, brahmā sanaṅkumāro oḷārikaṃ attabhāvaṃ abhinimminitvā kumāravaṇṇī hutvā pañcasikho devānaṃ tāvatiṃsānaṃ pāturahosi. </span></p>
<p class="p3">Then Brahmā Sanaṅkumāra manifested in a solid corporeal form, taking on the appearance of the youth Pañcasikha, and appeared to the gods of the Thirty-Three. </p>
<p class="p3"><span class="t1"> </span></p>
<p class="p3"><span class="t5">So vehāsaṃ abbhuggantvā ākāse antalikkhe pallaṅkena nisīdi. </span></p>
<p class="p3">Rising into the air, he sat cross-legged in the sky, </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhante, balavā puriso supaccatthate vā pallaṅke same vā bhūmibhāge pallaṅkena nisīdeyya; </span></p>
<p class="p3">like a strong man might sit cross-legged on a well-appointed couch or on level ground. </p>
<p class="p3"><span class="t1"> </span></p>
<p class="p3"><span class="t5">evameva kho, bhante, brahmā sanaṅkumāro vehāsaṃ abbhuggantvā ākāse antalikkhe pallaṅkena nisīditvā deve tāvatiṃse āmantesi: </span></p>
<p class="p3">There he addressed the gods of the Thirty-Three: </p>
<p class="p3"><span class="t1"> </span></p>
<p class="p3"><span class="t5">5. Govindabrāhmaṇavatthu </span></p>
<p class="p3">5. The Story of the Steward </p>
<p class="p3"><span class="t1"> </span></p>
<p class="p3"><span class="t5">‘Taṃ kiṃ maññanti, bhonto devā tāvatiṃsā, yāva dīgharattaṃ mahāpaññova so bhagavā ahosi. </span></p>
<p class="p3">‘What do the gods of the Thirty-Three think about the extent of the Buddha’s great wisdom? </p>
<p class="p3"><span class="t1"> </span></p>
<p class="p3"><span class="t5">Bhūtapubbaṃ, bho, rājā disampati nāma ahosi. </span></p>
<p class="p3">Once upon a time, there was a king named Disampati. </p>
<p class="p3"><span class="t1"> </span></p>
<p class="p3"><span class="t5">Disampatissa rañño govindo nāma brāhmaṇo purohito ahosi. </span></p>
<p class="p3">He had a brahmin high priest named the Steward. </p>
<p class="p3"><span class="t1"> </span></p>
<p class="p3"><span class="t5">Disampatissa rañño reṇu nāma kumāro putto ahosi. </span></p>
<p class="p3">Disampati’s son was the prince named Reṇu, </p>
<p class="p3"><span class="t1"> </span></p>
<p class="p3"><span class="t5">Govindassa brāhmaṇassa jotipālo nāma māṇavo putto ahosi. </span></p>
<p class="p3">while the Steward’s son was the student named Jotipāla. </p>
<p class="p3"><span class="t1"> </span></p>
<p class="p3"><span class="t5">Iti reṇu ca rājaputto jotipālo ca māṇavo aññe ca cha khattiyā iccete aṭṭha sahāyā ahesuṃ. </span></p>
<p class="p3">There were Reṇu the prince, Jotipāla the student, and six other aristocrats; these eight became friends. </p>
<p class="p3"><span class="t1"> </span></p>
<p class="p3"><span class="t5">Atha kho, bho, ahorattānaṃ accayena govindo brāhmaṇo kālamakāsi. </span></p>
<p class="p3">In due course the brahmin Steward passed away. </p>
<p class="p3"><span class="t1"> </span></p>
<p class="p3"><span class="t5">Govinde brāhmaṇe kālaṅkate rājā disampati paridevesi: </span></p>
<p class="p3">At his passing, King Disampati lamented, </p>
<p class="p3"><span class="t1"> </span></p>
<p class="p3"><span class="t5">“yasmiṃ vata, bho, mayaṃ samaye govinde brāhmaṇe sabbakiccāni sammā vossajjitvā pañcahi kāmaguṇehi samappitā samaṅgībhūtā paricārema, tasmiṃ no samaye govindo brāhmaṇo kālaṅkato”ti. </span></p>
<p class="p3">“At a time when I have relinquished all my duties to the brahmin Steward and amuse myself, supplied and provided with the five kinds of sensual stimulation, he passes away!” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, bho, reṇu rājaputto rājānaṃ disampatiṃ etadavoca: </span></p>
<p class="p3">When he said this, Prince Reṇu said to him, </p>
<p class="p3"><span class="t1"> </span></p>
<p class="p3"><span class="t5">“mā kho tvaṃ, deva, govinde brāhmaṇe kālaṅkate atibāḷhaṃ paridevesi. </span></p>
<p class="p3">“Sire, don’t lament too much at the Steward’s passing. </p>
<p class="p3"><span class="t1"> </span></p>
<p class="p3"><span class="t5">Atthi, deva, govindassa brāhmaṇassa jotipālo nāma māṇavo putto paṇḍitataro ceva pitarā, alamatthadasataro ceva pitarā; </span></p>
<p class="p3">He has a son named Jotipāla, who is even more astute and expert than his father. </p>
<p class="p3"><span class="t1"> </span></p>
<p class="p3"><span class="t5">yepissa pitā atthe anusāsi, tepi jotipālasseva māṇavassa anusāsaniyā”ti. </span></p>
<p class="p3">He should manage the affairs that were managed by his father.” </p>
<p class="p3"><span class="t1"> </span></p>
<p class="p3"><span class="t5">“Evaṃ, kumārā”ti? </span></p>
<p class="p3">“Is that so, my prince?” </p>
<p class="p3"><span class="t1"> </span></p>
<p class="p3"><span class="t5">“Evaṃ, devā”ti. </span></p>
<p class="p3">“Yes, sire.” </p>
<p class="p3"><span class="t1"> </span></p>
<p class="p3"><span class="t5">6. Mahāgovindavatthu </span></p>
<p class="p3">6. The Story of the Great Steward </p>
<p class="p3"><span class="t1"> </span></p>
<p class="p3"><span class="t5">Atha kho, bho, rājā disampati aññataraṃ purisaṃ āmantesi: </span></p>
<p class="p3">So King Disampati addressed one of his men, </p>
<p class="p3"><span class="t1"> </span></p>
<p class="p3"><span class="t5">“ehi tvaṃ, ambho purisa, yena jotipālo māṇavo tenupasaṅkama; upasaṅkamitvā jotipālaṃ māṇavaṃ evaṃ vadehi: </span></p>
<p class="p3">“Please, mister, go to the student Jotipāla, and say to him, </p>
<p class="p3"><span class="t1"> </span></p>
<p class="p3"><span class="t5">‘bhavamatthu bhavantaṃ jotipālaṃ, rājā disampati bhavantaṃ jotipālaṃ māṇavaṃ āmantayati, rājā disampati bhoto jotipālassa māṇavassa dassanakāmo’”ti. </span></p>
<p class="p3">‘Best wishes, Jotipāla! You are summoned by King Disampati; he wants to see you.’” </p>
<p class="p3"><span class="t1"> </span></p>
<p class="p3"><span class="t5">“Evaṃ, devā”ti kho, bho, so puriso disampatissa rañño paṭissutvā yena jotipālo māṇavo tenupasaṅkami; upasaṅkamitvā jotipālaṃ māṇavaṃ etadavoca: </span></p>
<p class="p3">“Yes, Your Majesty,” replied that man, and did as he was asked. </p>
<p class="p3"><span class="t1"> </span></p>
<p class="p3"><span class="t5">“bhavamatthu bhavantaṃ jotipālaṃ, rājā disampati bhavantaṃ jotipālaṃ māṇavaṃ āmantayati, rājā disampati bhoto jotipālassa māṇavassa dassanakāmo”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho, bho, jotipālo māṇavo tassa purisassa paṭissutvā yena rājā disampati tenupasaṅkami; upasaṅkamitvā disampatinā raññā saddhiṃ sammodi; </span></p>
<p class="p3">Then Jotipāla went to the king and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho, bho, jotipālaṃ māṇavaṃ rājā disampati etadavoca: </span></p>
<p class="p3">When the greetings and polite conversation were over, he sat down to one side, and the king said to him, </p>
<p class="p3"><span class="t1"> </span></p>
<p class="p3"><span class="t5">“anusāsatu no bhavaṃ jotipālo, mā no bhavaṃ jotipālo anusāsaniyā paccabyāhāsi. </span></p>
<p class="p3">“May you, Jotipāla, manage my affairs—please don’t turn me down! </p>
<p class="p3"><span class="t1"> </span></p>
<p class="p3"><span class="t5">Pettike taṃ ṭhāne ṭhapessāmi, govindiye abhisiñcissāmī”ti. </span></p>
<p class="p3">I shall appoint you to your father’s position, and anoint you as Steward.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho, bho, so jotipālo māṇavo disampatissa rañño paccassosi. </span></p>
<p class="p3">“Yes, sir,” replied Jotipāla. </p>
<p class="p3"><span class="t1"> </span></p>
<p class="p3"><span class="t5">Atha kho, bho, rājā disampati jotipālaṃ māṇavaṃ govindiye abhisiñci, taṃ pettike ṭhāne ṭhapesi. </span></p>
<p class="p3">So the king anointed him as Steward and appointed him to his father’s position. </p>
<p class="p3"><span class="t1"> </span></p>
<p class="p3"><span class="t5">Abhisitto jotipālo māṇavo govindiye pettike ṭhāne ṭhapito yepissa pitā atthe anusāsi tepi atthe anusāsati, yepissa pitā atthe nānusāsi tepi atthe anusāsati; </span></p>
<p class="p3">After his appointment, the Steward Jotipāla managed both the affairs that his father had managed, and other affairs that his father had not managed. </p>
<p class="p3"><span class="t1"> </span></p>
<p class="p3"><span class="t5">yepissa pitā kammante abhisambhosi tepi kammante abhisambhoti, yepissa pitā kammante nābhisambhosi tepi kammante abhisambhoti. </span></p>
<p class="p3">He organized both the works that his father had organized, and other works that his father had not organized. </p>
<p class="p3"><span class="t1"> </span></p>
<p class="p3"><span class="t5">Tamenaṃ manussā evamāhaṃsu: </span></p>
<p class="p3">When people noticed this they said, </p>
<p class="p3"><span class="t1"> </span></p>
<p class="p3"><span class="t5">“govindo vata, bho, brāhmaṇo, mahāgovindo vata, bho, brāhmaṇo”ti. </span></p>
<p class="p3">“The brahmin is indeed a Steward, a Great Steward!” </p>
<p class="p3"><span class="t1"> </span></p>
<p class="p3"><span class="t5">Iminā kho evaṃ, bho, pariyāyena jotipālassa māṇavassa govindo mahāgovindotveva samaññā udapādi. </span></p>
<p class="p3">And that’s how the student Jotipāla came to be known as the Great Steward. </p>
<p class="p3"><span class="t1"> </span></p>
<p class="p3"><span class="t5">6.1. Rajjasaṃvibhajana </span></p>
<p class="p3">6.1. Dividing the Realm </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca: </span></p>
<p class="p3">Then the Great Steward went to the six aristocrats and said, </p>
<p class="p3"><span class="t1"> </span></p>
<p class="p3"><span class="t5">“disampati kho, bho, rājā jiṇṇo vuddho mahallako addhagato vayoanuppatto, ko nu kho pana, bho, jānāti jīvitaṃ? </span></p>
<p class="p3">“King Disampati is old, elderly and senior, advanced in years, and has reached the final stage of life. Who knows how long he has to live? </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ vijjati, yaṃ disampatimhi raññe kālaṅkate rājakattāro reṇuṃ rājaputtaṃ rajje abhisiñceyyuṃ. </span></p>
<p class="p3">It’s likely that when he passes away the king-makers will anoint Prince Reṇu as king. </p>
<p class="p3"><span class="t1"> </span></p>
<p class="p3"><span class="t5">Āyantu, bhonto, yena reṇu rājaputto tenupasaṅkamatha; upasaṅkamitvā reṇuṃ rājaputtaṃ evaṃ vadetha: </span></p>
<p class="p3">Come, sirs, go to Prince Reṇu and say, </p>
<p class="p3"><span class="t1"> </span></p>
<p class="p3"><span class="t5">‘mayaṃ kho bhoto reṇussa sahāyā piyā manāpā appaṭikūlā, yaṃsukho bhavaṃ taṃsukhā mayaṃ, yaṃdukkho bhavaṃ taṃdukkhā mayaṃ. </span></p>
<p class="p3">‘Prince Reṇu, we are your friends, dear, beloved, and cherished. We have shared your joys and sorrows. </p>
<p class="p3"><span class="t1"> </span></p>
<p class="p3"><span class="t5">Disampati kho, bho, rājā jiṇṇo vuddho mahallako addhagato vayoanuppatto, ko nu kho pana, bho, jānāti jīvitaṃ? </span></p>
<p class="p3">King Disampati is old, elderly and senior, advanced in years, and has reached the final stage of life. Who knows how long he has to live? </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ vijjati, yaṃ disampatimhi raññe kālaṅkate rājakattāro bhavantaṃ reṇuṃ rajje abhisiñceyyuṃ. </span></p>
<p class="p3">It’s likely that when he passes away the king-makers will anoint you as king. </p>
<p class="p3"><span class="t1"> </span></p>
<p class="p3"><span class="t5">Sace bhavaṃ reṇu rajjaṃ labhetha, saṃvibhajetha no rajjenā’”ti. </span></p>
<p class="p3">If you should gain kingship, share it with us.’” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho, bho, te cha khattiyā mahāgovindassa brāhmaṇassa paṭissutvā yena reṇu rājaputto tenupasaṅkamiṃsu; upasaṅkamitvā reṇuṃ rājaputtaṃ etadavocuṃ: </span></p>
<p class="p3">“Yes, sir,” replied the six aristocrats. They went to Prince Reṇu and put the proposal to him. </p>
<p class="p3"><span class="t1"> </span></p>
<p class="p3"><span class="t5">“mayaṃ kho bhoto reṇussa sahāyā piyā manāpā appaṭikūlā; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yaṃsukho bhavaṃ taṃsukhā mayaṃ, yaṃdukkho bhavaṃ taṃdukkhā mayaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Disampati kho, bho, rājā jiṇṇo vuddho mahallako addhagato vayoanuppatto, ko nu kho pana bho jānāti jīvitaṃ? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ vijjati, yaṃ disampatimhi raññe kālaṅkate rājakattāro bhavantaṃ reṇuṃ rajje abhisiñceyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace bhavaṃ reṇu rajjaṃ labhetha, saṃvibhajetha no rajjenā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Ko nu kho, bho, añño mama vijite sukho bhavetha, aññatra bhavantebhi? </span></p>
<p class="p3">The prince replied, “Who else, sirs, in my realm ought to prosper if not you? </p>
<p class="p3"><span class="t1"> </span></p>
<p class="p3"><span class="t5">Sacāhaṃ, bho, rajjaṃ labhissāmi, saṃvibhajissāmi vo rajjenā”ti. </span></p>
<p class="p3">If I gain kingship, I will share it with you all.” </p>
<p class="p3"><span class="t1"> </span></p>
<p class="p3"><span class="t5">Atha kho, bho, ahorattānaṃ accayena rājā disampati kālamakāsi. </span></p>
<p class="p3">In due course King Disampati passed away. </p>
<p class="p3"><span class="t1"> </span></p>
<p class="p3"><span class="t5">Disampatimhi raññe kālaṅkate rājakattāro reṇuṃ rājaputtaṃ rajje abhisiñciṃsu. </span></p>
<p class="p3">At his passing, the king-makers anointed Prince Reṇu as king. </p>
<p class="p3"><span class="t1"> </span></p>
<p class="p3"><span class="t5">Abhisitto reṇu rajjena pañcahi kāmaguṇehi samappito samaṅgībhūto paricāreti. </span></p>
<p class="p3">But after being anointed, King Reṇu amused himself, supplied and provided with the five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca: </span></p>
<p class="p3">Then the Great Steward went to the six aristocrats and said, </p>
<p class="p3"><span class="t1"> </span></p>
<p class="p3"><span class="t5">“disampati kho, bho, rājā kālaṅkato. </span></p>
<p class="p3">“King Disampati has passed away. </p>
<p class="p3"><span class="t1"> </span></p>
<p class="p3"><span class="t5">Abhisitto reṇu rajjena pañcahi kāmaguṇehi samappito samaṅgībhūto paricāreti. </span></p>
<p class="p3">But after being anointed, King Reṇu amused himself, supplied and provided with the five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">Ko nu kho pana, bho, jānāti, madanīyā kāmā? </span></p>
<p class="p3">Who knows the intoxicating power of sensual pleasures? </p>
<p class="p3"><span class="t1"> </span></p>
<p class="p3"><span class="t5">Āyantu, bhonto, yena reṇu rājā tenupasaṅkamatha; upasaṅkamitvā reṇuṃ rājānaṃ evaṃ vadetha: </span></p>
<p class="p3">Come, sirs, go to Prince Reṇu and say, </p>
<p class="p3"><span class="t1"> </span></p>
<p class="p3"><span class="t5">‘disampati kho, bho, rājā kālaṅkato, abhisitto bhavaṃ reṇu rajjena, sarati bhavaṃ taṃ vacanan’”ti? </span></p>
<p class="p3">‘Sir, King Disampati has passed away, and you have been anointed as king. Do you remember what you said?’” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho, bho, te cha khattiyā mahāgovindassa brāhmaṇassa paṭissutvā yena reṇu rājā tenupasaṅkamiṃsu; upasaṅkamitvā reṇuṃ rājānaṃ etadavocuṃ: </span></p>
<p class="p3">“Yes, sir,” replied the six aristocrats. They went to Prince Reṇu and said, </p>
<p class="p3"><span class="t1"> </span></p>
<p class="p3"><span class="t5">“disampati kho, bho, rājā kālaṅkato, abhisitto bhavaṃ reṇu rajjena, sarati bhavaṃ taṃ vacanan”ti? </span></p>
<p class="p3">“Sir, King Disampati has passed away, and you have been anointed as king. Do you remember what you said?” </p>
<p class="p3"><span class="t1"> </span></p>
<p class="p3"><span class="t5">“Sarāmahaṃ, bho, taṃ vacanaṃ. </span></p>
<p class="p3">“I remember, sirs. </p>
<p class="p3"><span class="t1"> </span></p>
<p class="p3"><span class="t5">Ko nu kho, bho, pahoti imaṃ mahāpathaviṃ uttarena āyataṃ dakkhiṇena sakaṭamukhaṃ sattadhā samaṃ suvibhattaṃ vibhajitun”ti? </span></p>
<p class="p3">Who is able to neatly divide into seven equal parts this great land, so broad in the north and narrow as the front of a cart in the south?” </p>
<p class="p3"><span class="t1"> </span></p>
<p class="p3"><span class="t5">“Ko nu kho, bho, añño pahoti, aññatra mahāgovindena brāhmaṇenā”ti? </span></p>
<p class="p3">“Who else, sir, if not the Great Steward?” </p>
<p class="p3"><span class="t1"> </span></p>
<p class="p3"><span class="t5">Atha kho, bho, reṇu rājā aññataraṃ purisaṃ āmantesi: </span></p>
<p class="p3">So King Reṇu addressed one of his men, </p>
<p class="p3"><span class="t1"> </span></p>
<p class="p3"><span class="t5">“ehi tvaṃ, ambho purisa, yena mahāgovindo brāhmaṇo tenupasaṅkama; upasaṅkamitvā mahāgovindaṃ brāhmaṇaṃ evaṃ vadehi: </span></p>
<p class="p3">“Please, mister, go to the brahmin Great Steward and say that </p>
<p class="p3"><span class="t1"> </span></p>
<p class="p3"><span class="t5">‘rājā taṃ, bhante, reṇu āmantetī’”ti. </span></p>
<p class="p3">King Reṇu summons him.” </p>
<p class="p3"><span class="t1"> </span></p>
<p class="p3"><span class="t5">“Evaṃ, devā”ti kho, bho, so puriso reṇussa rañño paṭissutvā yena mahāgovindo brāhmaṇo tenupasaṅkami; upasaṅkamitvā mahāgovindaṃ brāhmaṇaṃ etadavoca: </span></p>
<p class="p3">“Yes, Your Majesty,” replied that man, and did as he was asked. </p>
<p class="p3"><span class="t1"> </span></p>
<p class="p3"><span class="t5">“rājā taṃ, bhante, reṇu āmantetī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho, bho, mahāgovindo brāhmaṇo tassa purisassa paṭissutvā yena reṇu rājā tenupasaṅkami; upasaṅkamitvā reṇunā raññā saddhiṃ sammodi. </span></p>
<p class="p3">Then the Great Steward went to the king and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho, bho, mahāgovindaṃ brāhmaṇaṃ reṇu rājā etadavoca: </span></p>
<p class="p3">When the greetings and polite conversation were over, he sat down to one side, and the king said to him, </p>
<p class="p3"><span class="t1"> </span></p>
<p class="p3"><span class="t5">“etu, bhavaṃ govindo imaṃ mahāpathaviṃ uttarena āyataṃ dakkhiṇena sakaṭamukhaṃ sattadhā samaṃ suvibhattaṃ vibhajatū”ti. </span></p>
<p class="p3">“Come, let the good Steward neatly divide into seven equal parts this great land, so broad in the north and narrow as the front of a cart in the south.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho bho mahāgovindo brāhmaṇo reṇussa rañño paṭissutvā imaṃ mahāpathaviṃ uttarena āyataṃ dakkhiṇena sakaṭamukhaṃ sattadhā samaṃ suvibhattaṃ vibhaji. </span></p>
<p class="p3">“Yes, sir,” replied the Great Steward, and did as he was asked. </p>
<p class="p3"><span class="t1"> </span></p>
<p class="p3"><span class="t5">Sabbāni sakaṭamukhāni paṭṭhapesi. </span></p>
<p class="p3">All were set up like the fronts of carts, </p>
<p class="p3"><span class="t1"> </span></p>
<p class="p3"><span class="t5">Tatra sudaṃ majjhe reṇussa rañño janapado hoti. </span></p>
<p class="p3">with King Reṇu’s nation in the center. </p>
<p class="p3"><span class="t1"> </span></p>
<p class="p3"><span class="t5">Dantapuraṃ kaliṅgānaṃ, </span></p>
<p class="p3">Dantapura for the Kaliṅgas; </p>
<p class="p3"><span class="t1"> </span></p>
<p class="p3"><span class="t5">assakānañca potanaṃ; </span></p>
<p class="p3">Potana for the Assakas; </p>
<p class="p3"><span class="t1"> </span></p>
<p class="p3"><span class="t5">Mahesayaṃ avantīnaṃ, </span></p>
<p class="p3">Mahissati for the Avantis; </p>
<p class="p3"><span class="t1"> </span></p>
<p class="p3"><span class="t5">sovīrānañca rorukaṃ. </span></p>
<p class="p3">Roruka for the Sovīras; </p>
<p class="p3"><span class="t1"> </span></p>
<p class="p3"><span class="t5">Mithilā ca videhānaṃ, </span></p>
<p class="p3">Mithila for the Videhas; </p>
<p class="p3"><span class="t1"> </span></p>
<p class="p3"><span class="t5">campā aṅgesu māpitā; </span></p>
<p class="p3">Campā was made for the Aṅgas; </p>
<p class="p3"><span class="t1"> </span></p>
<p class="p3"><span class="t5">Bārāṇasī ca kāsīnaṃ, </span></p>
<p class="p3">and Varanasi for the Kāsīs: </p>
<p class="p3"><span class="t1"> </span></p>
<p class="p3"><span class="t5">ete govindamāpitāti. </span></p>
<p class="p3">these were laid out by the Steward. </p>
<p class="p3"><span class="t1"> </span></p>
<p class="p3"><span class="t5">Atha kho, bho, te cha khattiyā yathāsakena lābhena attamanā ahesuṃ paripuṇṇasaṅkappā: </span></p>
<p class="p3">Then those six aristocrats were delighted with their respective gains, having achieved all they wished for, </p>
<p class="p3"><span class="t1"> </span></p>
<p class="p3"><span class="t5">“yaṃ vata no ahosi icchitaṃ, yaṃ ākaṅkhitaṃ, yaṃ adhippetaṃ, yaṃ abhipatthitaṃ, taṃ no laddhan”ti. </span></p>
<p class="p3">“We have received exactly what we wanted, what we wished for, what we desired, what we yearned for.” </p>
<p class="p3"><span class="t1"> </span></p>
<p class="p3"><span class="t5">Sattabhū brahmadatto ca, </span></p>
<p class="p3">Sattabhū and Brahmadatta, </p>
<p class="p3"><span class="t1"> </span></p>
<p class="p3"><span class="t5">vessabhū bharato saha; </span></p>
<p class="p3">Vessabhū and Bharata, </p>
<p class="p3"><span class="t1"> </span></p>
<p class="p3"><span class="t5">Reṇu dve dhataraṭṭhā ca, </span></p>
<p class="p3">Reṇu and the two Dhataraṭṭhas: </p>
<p class="p3"><span class="t1"> </span></p>
<p class="p3"><span class="t5">tadāsuṃ satta bhāradhāti. </span></p>
<p class="p3">these are the seven Bhāratas. </p>
<p class="p3"><span class="t1"> </span></p>
<p class="p3"><span class="t5">Paṭhamabhāṇavāro niṭṭhito. </span></p>
<p class="p3">The first recitation section is finished. </p>
<p class="p3"><span class="t1"> </span></p>
<p class="p3"><span class="t5">6.2. Kittisaddaabbhuggamana </span></p>
<p class="p3">6.2. A Good Reputation </p>
<p class="p3"><span class="t1"> </span></p>
<p class="p3"><span class="t5">Atha kho, bho, te cha khattiyā yena mahāgovindo brāhmaṇo tenupasaṅkamiṃsu; upasaṅkamitvā mahāgovindaṃ brāhmaṇaṃ etadavocuṃ: </span></p>
<p class="p3">Then the six aristocrats approached the Great Steward and said, </p>
<p class="p3"><span class="t1"> </span></p>
<p class="p3"><span class="t5">“yathā kho bhavaṃ govindo reṇussa rañño sahāyo piyo manāpo appaṭikūlo. </span></p>
<p class="p3">“Steward, just as you are King Reṇu’s friend, dear, beloved, and cherished, </p>
<p class="p3"><span class="t1"> </span></p>
<p class="p3"><span class="t5">Evameva kho bhavaṃ govindo amhākampi sahāyo piyo manāpo appaṭikūlo, anusāsatu no bhavaṃ govindo; </span></p>
<p class="p3">you are also our friend. </p>
<p class="p3"><span class="t1"> </span></p>
<p class="p3"><span class="t5">mā no bhavaṃ govindo anusāsaniyā paccabyāhāsī”ti. </span></p>
<p class="p3">Would you manage our affairs? Please don’t turn us down!” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho mahāgovindo brāhmaṇo tesaṃ channaṃ khattiyānaṃ paccassosi. </span></p>
<p class="p3">“Yes, sirs,” replied the Great Steward. </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo satta ca rājāno khattiye muddhāvasitte rajje anusāsi, satta ca brāhmaṇamahāsāle satta ca nhātakasatāni mante vācesi. </span></p>
<p class="p3">Then the Great Steward managed the realms of the seven kings. And he taught seven well-to-do brahmins, and seven hundred bathed initiates to recite the hymns. </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindassa brāhmaṇassa aparena samayena evaṃ kalyāṇo kittisaddo abbhuggacchi: </span></p>
<p class="p3">After some time he got this good reputation, </p>
<p class="p3"><span class="t1"> </span></p>
<p class="p3"><span class="t5">“sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī”ti. </span></p>
<p class="p3">“The Great Steward sees Brahmā in person! The Great Steward discusses, converses, and consults with Brahmā in person!” </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindassa brāhmaṇassa etadahosi: </span></p>
<p class="p3">The Great Steward thought, </p>
<p class="p3"><span class="t1"> </span></p>
<p class="p3"><span class="t5">“mayhaṃ kho evaṃ kalyāṇo kittisaddo abbhuggato: </span></p>
<p class="p3">“I have the reputation </p>
<p class="p3"><span class="t1"> </span></p>
<p class="p3"><span class="t5">‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. </span></p>
<p class="p3">of seeing Brahmā in person, and discussing with him in person. </p>
<p class="p3"><span class="t1"> </span></p>
<p class="p3"><span class="t5">Na kho panāhaṃ brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. </span></p>
<p class="p3">But I don’t. </p>
<p class="p3"><span class="t1"> </span></p>
<p class="p3"><span class="t5">Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ: </span></p>
<p class="p3">I have heard that brahmins of the past who were elderly and senior, the teachers of teachers, said: </p>
<p class="p3"><span class="t1"> </span></p>
<p class="p3"><span class="t5">‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati brahmunā sākaccheti brahmunā sallapati brahmunā mantetī’ti. </span></p>
<p class="p3">‘Whoever goes on retreat for the four months of the rainy season and practices the absorption on compassion sees Brahmā and discusses with him.’ </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ vassike cattāro māse paṭisallīyeyyaṃ, karuṇaṃ jhānaṃ jhāyeyyan”ti. </span></p>
<p class="p3">Why don’t I do that?” </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena reṇu rājā tenupasaṅkami; upasaṅkamitvā reṇuṃ rājānaṃ etadavoca: </span></p>
<p class="p3">So the Great Steward went to King Reṇu and told him of the situation, saying, </p>
<p class="p3"><span class="t1"> </span></p>
<p class="p3"><span class="t5">“mayhaṃ kho, bho, evaṃ kalyāṇo kittisaddo abbhuggato: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Na kho panāhaṃ, bho, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti brahmunā sallapati brahmunā mantetī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; </span></p>
<p class="p3">“Sir, I wish to go on retreat for the four months of the rainy season and practice the absorption on compassion. </p>
<p class="p3"><span class="t1"> </span></p>
<p class="p3"><span class="t5">namhi kenaci upasaṅkamitabbo aññatra ekena bhattābhihārenā”ti. </span></p>
<p class="p3">No one should approach me, except for the one who brings my meal.” </p>
<p class="p3"><span class="t1"> </span></p>
<p class="p3"><span class="t5">“Yassadāni bhavaṃ govindo kālaṃ maññatī”ti. </span></p>
<p class="p3">“Please do so, Steward, at your convenience.” </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca: </span></p>
<p class="p3">Then the Great Steward went to the six aristocrats to put the same proposal, and received the same reply. </p>
<p class="p3"><span class="t1"> </span></p>
<p class="p3"><span class="t5">“mayhaṃ kho, bho, evaṃ kalyāṇo kittisaddo abbhuggato: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Na kho panāhaṃ, bho, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati brahmunā sākaccheti brahmunā sallapati brahmunā mantetī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">namhi kenaci upasaṅkamitabbo aññatra ekena bhattābhihārenā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Yassadāni bhavaṃ govindo kālaṃ maññatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena te satta ca brāhmaṇamahāsālā satta ca nhātakasatāni tenupasaṅkami; upasaṅkamitvā te satta ca brāhmaṇamahāsāle satta ca nhātakasatāni etadavoca: </span></p>
<p class="p3">He also went to the seven well-to-do brahmins and seven hundred bathed initiates and put to them the same proposal, adding, </p>
<p class="p3"><span class="t1"> </span></p>
<p class="p3"><span class="t5">“mayhaṃ kho, bho, evaṃ kalyāṇo kittisaddo abbhuggato: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Na kho panāhaṃ, bho, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti, brahmunā sallapati, brahmunā mantetī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tena hi, bho, yathāsute yathāpariyatte mante vitthārena sajjhāyaṃ karotha, aññamaññañca mante vācetha; </span></p>
<p class="p3">“Sirs, recite the hymns in detail as you have learned and memorized them, and teach each other how to recite.” </p>
<p class="p3"><span class="t1"> </span></p>
<p class="p3"><span class="t5">icchāmahaṃ, bho, vassike cattāro māse paṭisallīyituṃ, karuṇaṃ jhānaṃ jhāyituṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">namhi kenaci upasaṅkamitabbo aññatra ekena bhattābhihārenā”ti. </span></p>
<p class="p3">And they too said, </p>
<p class="p3"><span class="t1"> </span></p>
<p class="p3"><span class="t5">“Yassadāni bhavaṃ govindo kālaṃ maññatī”ti. </span></p>
<p class="p3">“Please do so, Steward, at your convenience.” </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena cattārīsā bhariyā sādisiyo tenupasaṅkami; upasaṅkamitvā cattārīsā bhariyā sādisiyo etadavoca: </span></p>
<p class="p3">Then the Great Steward went to his forty equal wives to put the same proposal to them, and received the same reply. </p>
<p class="p3"><span class="t1"> </span></p>
<p class="p3"><span class="t5">“mayhaṃ kho, bhotī, evaṃ kalyāṇo kittisaddo abbhuggato: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sakkhi mahāgovindo brāhmaṇo brahmānaṃ passati, sakkhi mahāgovindo brāhmaṇo brahmunā sākaccheti sallapati mantetī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Na kho panāhaṃ, bhotī, brahmānaṃ passāmi, na brahmunā sākacchemi, na brahmunā sallapāmi, na brahmunā mantemi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti, brahmunā sallapati, brahmunā mantetī’ti, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">icchāmahaṃ, bhotī, vassike cattāro māse paṭisallīyituṃ, karuṇaṃ jhānaṃ jhāyituṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">namhi kenaci upasaṅkamitabbo aññatra ekena bhattābhihārenā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Yassadāni bhavaṃ govindo kālaṃ maññatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo puratthimena nagarassa navaṃ sandhāgāraṃ kārāpetvā vassike cattāro māse paṭisallīyi, karuṇaṃ jhānaṃ jhāyi; </span></p>
<p class="p3">Then the Great Steward had a new meeting hall built to the east of his citadel, where he went on retreat for the four months of the rainy season and practiced the absorption on compassion. </p>
<p class="p3"><span class="t1"> </span></p>
<p class="p3"><span class="t5">nāssudha koci upasaṅkamati aññatra ekena bhattābhihārena. </span></p>
<p class="p3">And no one approached him except the one who brought him meals. </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindassa brāhmaṇassa catunnaṃ māsānaṃ accayena ahudeva ukkaṇṭhanā ahu paritassanā: </span></p>
<p class="p3">But then, when the four months had passed, the Great Steward became dissatisfied and anxious, </p>
<p class="p3"><span class="t1"> </span></p>
<p class="p3"><span class="t5">“sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ: </span></p>
<p class="p3">“I have heard that brahmins of the past said that </p>
<p class="p3"><span class="t1"> </span></p>
<p class="p3"><span class="t5">‘yo vassike cattāro māse paṭisallīyati, karuṇaṃ jhānaṃ jhāyati, so brahmānaṃ passati, brahmunā sākaccheti brahmunā sallapati brahmunā mantetī’ti. </span></p>
<p class="p3">whoever goes on retreat for the four months of the rainy season and practices the absorption on compassion sees Brahmā and discusses with him. </p>
<p class="p3"><span class="t1"> </span></p>
<p class="p3"><span class="t5">Na kho panāhaṃ brahmānaṃ passāmi, na brahmunā sākacchemi na brahmunā sallapāmi na brahmunā mantemī”ti. </span></p>
<p class="p3">But I neither see Brahmā nor discuss with him.” </p>
<p class="p3"><span class="t1"> </span></p>
<p class="p3"><span class="t5">6.3. Brahmunāsākacchā </span></p>
<p class="p3">6.3. A Discussion With Brahmā </p>
<p class="p3"><span class="t1"> </span></p>
<p class="p3"><span class="t5">Atha kho, bho, brahmā sanaṅkumāro mahāgovindassa brāhmaṇassa cetasā cetoparivitakkamaññāya—seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—brahmaloke antarahito mahāgovindassa brāhmaṇassa sammukhe pāturahosi. </span></p>
<p class="p3">And then Brahmā Sanaṅkumāra, knowing what the Great Steward was thinking, as easily as a strong person would extend or contract their arm, vanished from the Brahmā realm and reappeared in the Great Steward’s presence. </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindassa brāhmaṇassa ahudeva bhayaṃ ahu chambhitattaṃ ahu lomahaṃso yathā taṃ adiṭṭhapubbaṃ rūpaṃ disvā. </span></p>
<p class="p3">At that, the Great Steward became frightened, scared, his hair standing on end, as he had never seen such a sight before. </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo bhīto saṃviggo lomahaṭṭhajāto brahmānaṃ sanaṅkumāraṃ gāthāya ajjhabhāsi: </span></p>
<p class="p3">So he addressed Brahmā Sanaṅkumāra in verse: </p>
<p class="p3"><span class="t1"> </span></p>
<p class="p3"><span class="t5">“Vaṇṇavā yasavā sirimā, </span></p>
<p class="p3">“Who might you be, sir, </p>
<p class="p3"><span class="t1"> </span></p>
<p class="p3"><span class="t5">ko nu tvamasi mārisa; </span></p>
<p class="p3">so beautiful, glorious, majestic? </p>
<p class="p3"><span class="t1"> </span></p>
<p class="p3"><span class="t5">Ajānantā taṃ pucchāma, </span></p>
<p class="p3">Not knowing, I ask—</p>
<p class="p3"><span class="t1"> </span></p>
<p class="p3"><span class="t5">kathaṃ jānemu taṃ mayan”ti. </span></p>
<p class="p3">how am I to know who you are?” </p>
<p class="p3"><span class="t1"> </span></p>
<p class="p3"><span class="t5">“Maṃ ve kumāraṃ jānanti, </span></p>
<p class="p3">“In the Brahmā realm they know me </p>
<p class="p3"><span class="t1"> </span></p>
<p class="p3"><span class="t5">brahmaloke sanantanaṃ; </span></p>
<p class="p3">as ‘The Eternal Youth’. </p>
<p class="p3"><span class="t1"> </span></p>
<p class="p3"><span class="t5">Sabbe jānanti maṃ devā, </span></p>
<p class="p3">All the gods know me thus, </p>
<p class="p3"><span class="t1"> </span></p>
<p class="p3"><span class="t5">evaṃ govinda jānahi”. </span></p>
<p class="p3">and so you should know me, Steward.” </p>
<p class="p3"><span class="t1"> </span></p>
<p class="p3"><span class="t5">“Āsanaṃ udakaṃ pajjaṃ, </span></p>
<p class="p3">“A Brahmā deserves a seat and water, </p>
<p class="p3"><span class="t1"> </span></p>
<p class="p3"><span class="t5">madhusākañca brahmuno; </span></p>
<p class="p3">foot-salve, and sweet cakes. </p>
<p class="p3"><span class="t1"> </span></p>
<p class="p3"><span class="t5">Agghe bhavantaṃ pucchāma, </span></p>
<p class="p3">Sir, I ask you to please accept </p>
<p class="p3"><span class="t1"> </span></p>
<p class="p3"><span class="t5">agghaṃ kurutu no bhavaṃ”. </span></p>
<p class="p3">these gifts of hospitality.” </p>
<p class="p3"><span class="t1"> </span></p>
<p class="p3"><span class="t5">“Paṭiggaṇhāma te agghaṃ, </span></p>
<p class="p3">“I accept the gifts of hospitality </p>
<p class="p3"><span class="t1"> </span></p>
<p class="p3"><span class="t5">yaṃ tvaṃ govinda bhāsasi; </span></p>
<p class="p3">of which you speak. </p>
<p class="p3"><span class="t1"> </span></p>
<p class="p3"><span class="t5">Diṭṭhadhammahitatthāya, </span></p>
<p class="p3">I grant you the opportunity </p>
<p class="p3"><span class="t1"> </span></p>
<p class="p3"><span class="t5">samparāya sukhāya ca; </span></p>
<p class="p3">to ask whatever you desire—</p>
<p class="p3"><span class="t1"> </span></p>
<p class="p3"><span class="t5">Katāvakāso pucchassu, </span></p>
<p class="p3">about welfare and benefit in this life, </p>
<p class="p3"><span class="t1"> </span></p>
<p class="p3"><span class="t5">yaṃ kiñci abhipatthitan”ti. </span></p>
<p class="p3">or happiness in lives to come.” </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindassa brāhmaṇassa etadahosi: </span></p>
<p class="p3">Then the Great Steward thought, </p>
<p class="p3"><span class="t1"> </span></p>
<p class="p3"><span class="t5">“katāvakāso khomhi brahmunā sanaṅkumārena. </span></p>
<p class="p3">“Brahmā Sanaṅkumāra has granted me an opportunity. </p>
<p class="p3"><span class="t1"> </span></p>
<p class="p3"><span class="t5">Kiṃ nu kho ahaṃ brahmānaṃ sanaṅkumāraṃ puccheyyaṃ diṭṭhadhammikaṃ vā atthaṃ samparāyikaṃ vā”ti? </span></p>
<p class="p3">Should I ask him about what is beneficial for this life or lives to come?” </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindassa brāhmaṇassa etadahosi: </span></p>
<p class="p3">Then he thought, </p>
<p class="p3"><span class="t1"> </span></p>
<p class="p3"><span class="t5">“kusalo kho ahaṃ diṭṭhadhammikānaṃ atthānaṃ, aññepi maṃ diṭṭhadhammikaṃ atthaṃ pucchanti. </span></p>
<p class="p3">“I’m a skilled in what is beneficial for this life, and others even ask me about it. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ brahmānaṃ sanaṅkumāraṃ samparāyikaññeva atthaṃ puccheyyan”ti. </span></p>
<p class="p3">Why don’t I ask Brahmā about the benefit that specifically applies to lives to come?” </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo brahmānaṃ sanaṅkumāraṃ gāthāya ajjhabhāsi: </span></p>
<p class="p3">So he addressed Brahmā Sanaṅkumāra in verse: </p>
<p class="p3"><span class="t1"> </span></p>
<p class="p3"><span class="t5">“Pucchāmi brahmānaṃ sanaṅkumāraṃ, </span></p>
<p class="p3">“I’m in doubt, so I ask Brahmā—who is free of doubt—</p>
<p class="p3"><span class="t1"> </span></p>
<p class="p3"><span class="t5">Kaṅkhī akaṅkhiṃ paravediyesu; </span></p>
<p class="p3">about things one may learn from another. </p>
<p class="p3"><span class="t1"> </span></p>
<p class="p3"><span class="t5">Katthaṭṭhito kimhi ca sikkhamāno, </span></p>
<p class="p3">Standing on what, training in what </p>
<p class="p3"><span class="t1"> </span></p>
<p class="p3"><span class="t5">Pappoti macco amataṃ brahmalokan”ti. </span></p>
<p class="p3">may a mortal reach the deathless Brahmā realm?” </p>
<p class="p3"><span class="t1"> </span></p>
<p class="p3"><span class="t5">“Hitvā mamattaṃ manujesu brahme, </span></p>
<p class="p3">“He among men, O brahmin, has given up possessions, </p>
<p class="p3"><span class="t1"> </span></p>
<p class="p3"><span class="t5">Ekodibhūto karuṇedhimutto; </span></p>
<p class="p3">become one, compassionate, </p>
<p class="p3"><span class="t1"> </span></p>
<p class="p3"><span class="t5">Nirāmagandho virato methunasmā, </span></p>
<p class="p3">free from the stench of decay, and refraining from sex. </p>
<p class="p3"><span class="t1"> </span></p>
<p class="p3"><span class="t5">Etthaṭṭhito ettha ca sikkhamāno; </span></p>
<p class="p3">Standing on that, training in that </p>
<p class="p3"><span class="t1"> </span></p>
<p class="p3"><span class="t5">Pappoti macco amataṃ brahmalokan”ti. </span></p>
<p class="p3">a mortal may reach the deathless Brahmā realm.” </p>
<p class="p3"><span class="t1"> </span></p>
<p class="p3"><span class="t5">“‘Hitvā mamattan’ti ahaṃ, bhoto, ājānāmi. </span></p>
<p class="p3">“Sir, I understand what ‘giving up possessions’ means. </p>
<p class="p3"><span class="t1"> </span></p>
<p class="p3"><span class="t5">Idhekacco appaṃ vā bhogakkhandhaṃ pahāya mahantaṃ vā bhogakkhandhaṃ pahāya appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati, </span></p>
<p class="p3">It’s when someone gives up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">iti ‘hitvā mamattan’ti ahaṃ, bhoto, ājānāmi. </span></p>
<p class="p3">That’s how I understand ‘giving up possessions’. </p>
<p class="p3"><span class="t1"> </span></p>
<p class="p3"><span class="t5">‘Ekodibhūto’ti ahaṃ, bhoto, ājānāmi. </span></p>
<p class="p3">Sir, I understand what ‘oneness’ means. </p>
<p class="p3"><span class="t1"> </span></p>
<p class="p3"><span class="t5">Idhekacco vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ, </span></p>
<p class="p3">It’s when someone frequents a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </p>
<p class="p3"><span class="t1"> </span></p>
<p class="p3"><span class="t5">iti ‘ekodibhūto’ti ahaṃ, bhoto, ājānāmi. </span></p>
<p class="p3">That’s how I understand ‘oneness’. </p>
<p class="p3"><span class="t1"> </span></p>
<p class="p3"><span class="t5">‘Karuṇedhimutto’ti ahaṃ, bhoto, ājānāmi. </span></p>
<p class="p3">Sir, I understand what ‘compassionate’ means. </p>
<p class="p3"><span class="t1"> </span></p>
<p class="p3"><span class="t5">Idhekacco karuṇāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadhotiriyaṃ sabbadhi sabbattatāya sabbāvantaṃ lokaṃ karuṇāsahagatena cetasā vipulena mahaggatena appamāṇena averena abyāpajjena pharitvā viharati. </span></p>
<p class="p3">It’s when someone meditates spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, they spread a heart full of compassion to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Iti ‘karuṇedhimutto’ti ahaṃ, bhoto, ājānāmi. </span></p>
<p class="p3">That’s how I understand ‘compassionate’. </p>
<p class="p3"><span class="t1"> </span></p>
<p class="p3"><span class="t5">Āmagandhe ca kho ahaṃ, bhoto, bhāsamānassa na ājānāmi. </span></p>
<p class="p3">But I don’t understand what you say about the stench of decay. </p>
<p class="p3"><span class="t1"> </span></p>
<p class="p3"><span class="t5">Ke āmagandhā manujesu brahme, </span></p>
<p class="p3">What among men, O Brahmā, is the stench of decay? </p>
<p class="p3"><span class="t1"> </span></p>
<p class="p3"><span class="t5">Ete avidvā idha brūhi dhīra; </span></p>
<p class="p3">I don’t understand, so tell me, wise one: </p>
<p class="p3"><span class="t1"> </span></p>
<p class="p3"><span class="t5">Kenāvaṭā vāti pajā kurutu, </span></p>
<p class="p3">wrapped in what do people stink, </p>
<p class="p3"><span class="t1"> </span></p>
<p class="p3"><span class="t5">Āpāyikā nivutabrahmalokā”ti. </span></p>
<p class="p3">headed for hell, shut out of the Brahmā realm?” </p>
<p class="p3"><span class="t1"> </span></p>
<p class="p3"><span class="t5">“Kodho mosavajjaṃ nikati ca dubbho, </span></p>
<p class="p3">“Anger, lies, fraud, and deceit, </p>
<p class="p3"><span class="t1"> </span></p>
<p class="p3"><span class="t5">Kadariyatā atimāno usūyā; </span></p>
<p class="p3">miserliness, vanity, jealousy, </p>
<p class="p3"><span class="t1"> </span></p>
<p class="p3"><span class="t5">Icchā vivicchā paraheṭhanā ca, </span></p>
<p class="p3">desire, stinginess, harassing others, </p>
<p class="p3"><span class="t1"> </span></p>
<p class="p3"><span class="t5">Lobho ca doso ca mado ca moho; </span></p>
<p class="p3">greed, hate, pride, and delusion—</p>
<p class="p3"><span class="t1"> </span></p>
<p class="p3"><span class="t5">Etesu yuttā anirāmagandhā, </span></p>
<p class="p3">those bound to such things have the stench of decay; </p>
<p class="p3"><span class="t1"> </span></p>
<p class="p3"><span class="t5">Āpāyikā nivutabrahmalokā”ti. </span></p>
<p class="p3">they’re headed for hell, shut out of the Brahmā realm.” </p>
<p class="p3"><span class="t1"> </span></p>
<p class="p3"><span class="t5">“Yathā kho ahaṃ, bhoto, āmagandhe bhāsamānassa ājānāmi. Te na sunimmadayā agāraṃ ajjhāvasatā. </span></p>
<p class="p3">“As I understand what you say about the stench of decay, it’s not easy to quell while living at home. </p>
<p class="p3"><span class="t1"> </span></p>
<p class="p3"><span class="t5">Pabbajissāmahaṃ, bho, agārasmā anagāriyan”ti. </span></p>
<p class="p3">I shall go forth from the lay life to homelessness!” </p>
<p class="p3"><span class="t1"> </span></p>
<p class="p3"><span class="t5">“Yassadāni bhavaṃ govindo kālaṃ maññatī”ti. </span></p>
<p class="p3">“Please do so, Steward, at your convenience.” </p>
<p class="p3"><span class="t1"> </span></p>
<p class="p3"><span class="t5">6.4. Reṇurājaāmantanā </span></p>
<p class="p3">6.4. Informing King Reṇu </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena reṇu rājā tenupasaṅkami; upasaṅkamitvā reṇuṃ rājānaṃ etadavoca: </span></p>
<p class="p3">So the Great Steward went to King Reṇu and said, </p>
<p class="p3"><span class="t1"> </span></p>
<p class="p3"><span class="t5">“aññaṃ dāni bhavaṃ purohitaṃ pariyesatu, yo bhoto rajjaṃ anusāsissati. </span></p>
<p class="p3">“Sir, please now find another high priest to manage the affairs of state for you. </p>
<p class="p3"><span class="t1"> </span></p>
<p class="p3"><span class="t5">Icchāmahaṃ, bho, agārasmā anagāriyaṃ pabbajituṃ. </span></p>
<p class="p3">I wish to go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. </span></p>
<p class="p3">As I understand what Brahmā says about the stench of decay, it’s not easy to quell while living at home. </p>
<p class="p3"><span class="t1"> </span></p>
<p class="p3"><span class="t5">Pabbajissāmahaṃ, bho, agārasmā anagāriyan”ti. </span></p>
<p class="p3">I shall go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">“Āmantayāmi rājānaṃ, </span></p>
<p class="p3">I announce to King Reṇu, </p>
<p class="p3"><span class="t1"> </span></p>
<p class="p3"><span class="t5">reṇuṃ bhūmipatiṃ ahaṃ; </span></p>
<p class="p3">the lord of the land: </p>
<p class="p3"><span class="t1"> </span></p>
<p class="p3"><span class="t5">Tvaṃ pajānassu rajjena, </span></p>
<p class="p3">you must learn how to rule, </p>
<p class="p3"><span class="t1"> </span></p>
<p class="p3"><span class="t5">nāhaṃ porohicce rame”. </span></p>
<p class="p3">for I no longer care for my ministry.” </p>
<p class="p3"><span class="t1"> </span></p>
<p class="p3"><span class="t5">“Sace te ūnaṃ kāmehi, </span></p>
<p class="p3">“If you’re lacking any pleasures, </p>
<p class="p3"><span class="t1"> </span></p>
<p class="p3"><span class="t5">ahaṃ paripūrayāmi te; </span></p>
<p class="p3">I’ll supply them for you. </p>
<p class="p3"><span class="t1"> </span></p>
<p class="p3"><span class="t5">Yo taṃ hiṃsati vāremi, </span></p>
<p class="p3">I’ll protect you from any harm, </p>
<p class="p3"><span class="t1"> </span></p>
<p class="p3"><span class="t5">bhūmisenāpati ahaṃ; </span></p>
<p class="p3">for I command the nation’s army. </p>
<p class="p3"><span class="t1"> </span></p>
<p class="p3"><span class="t5">Tuvaṃ pitā ahaṃ putto, </span></p>
<p class="p3">You are my father, I am your son! </p>
<p class="p3"><span class="t1"> </span></p>
<p class="p3"><span class="t5">mā no govinda pājahi”. </span></p>
<p class="p3">O Steward, please don’t leave!” </p>
<p class="p3"><span class="t1"> </span></p>
<p class="p3"><span class="t5">“Namatthi ūnaṃ kāmehi, </span></p>
<p class="p3">“I’m lacking no pleasures, </p>
<p class="p3"><span class="t1"> </span></p>
<p class="p3"><span class="t5">hiṃsitā me na vijjati; </span></p>
<p class="p3">and no-one is harming me. </p>
<p class="p3"><span class="t1"> </span></p>
<p class="p3"><span class="t5">Amanussavaco sutvā, </span></p>
<p class="p3">I’ve heard a non-human voice, </p>
<p class="p3"><span class="t1"> </span></p>
<p class="p3"><span class="t5">tasmāhaṃ na gahe rame”. </span></p>
<p class="p3">so I no longer care for lay life.” </p>
<p class="p3"><span class="t1"> </span></p>
<p class="p3"><span class="t5">“Amanusso kathaṃvaṇṇo, </span></p>
<p class="p3">“What was that non-human like? </p>
<p class="p3"><span class="t1"> </span></p>
<p class="p3"><span class="t5">kiṃ te atthaṃ abhāsatha; </span></p>
<p class="p3">What did he say to you, </p>
<p class="p3"><span class="t1"> </span></p>
<p class="p3"><span class="t5">Yañca sutvā jahāsi no, </span></p>
<p class="p3">hearing which you would abandon </p>
<p class="p3"><span class="t1"> </span></p>
<p class="p3"><span class="t5">gehe amhe ca kevalī”. </span></p>
<p class="p3">our house and all our people?” </p>
<p class="p3"><span class="t1"> </span></p>
<p class="p3"><span class="t5">“Upavutthassa me pubbe, </span></p>
<p class="p3">“Before entering this retreat, </p>
<p class="p3"><span class="t1"> </span></p>
<p class="p3"><span class="t5">yiṭṭhukāmassa me sato; </span></p>
<p class="p3">I only liked to sacrifice. </p>
<p class="p3"><span class="t1"> </span></p>
<p class="p3"><span class="t5">Aggi pajjalito āsi, </span></p>
<p class="p3">I kindled the sacred flame, </p>
<p class="p3"><span class="t1"> </span></p>
<p class="p3"><span class="t5">kusapattaparitthato. </span></p>
<p class="p3">strewn about with kusa grass. </p>
<p class="p3"><span class="t1"> </span></p>
<p class="p3"><span class="t5">Tato me brahmā pāturahu, </span></p>
<p class="p3">But then Brahmā appeared to me, </p>
<p class="p3"><span class="t1"> </span></p>
<p class="p3"><span class="t5">brahmalokā sanantano; </span></p>
<p class="p3">the Eternal Youth from the Brahmā realm. </p>
<p class="p3"><span class="t1"> </span></p>
<p class="p3"><span class="t5">So me pañhaṃ viyākāsi, </span></p>
<p class="p3">He answered my question, </p>
<p class="p3"><span class="t1"> </span></p>
<p class="p3"><span class="t5">taṃ sutvā na gahe rame”. </span></p>
<p class="p3">hearing which I no longer care for lay life.” </p>
<p class="p3"><span class="t1"> </span></p>
<p class="p3"><span class="t5">“Saddahāmi ahaṃ bhoto, </span></p>
<p class="p3">“I have faith, O Steward, </p>
<p class="p3"><span class="t1"> </span></p>
<p class="p3"><span class="t5">yaṃ tvaṃ govinda bhāsasi; </span></p>
<p class="p3">in that of which you speak. </p>
<p class="p3"><span class="t1"> </span></p>
<p class="p3"><span class="t5">Amanussavaco sutvā, </span></p>
<p class="p3">Having heard a non-human voice, </p>
<p class="p3"><span class="t1"> </span></p>
<p class="p3"><span class="t5">kathaṃ vattetha aññathā. </span></p>
<p class="p3">what else could you do? </p>
<p class="p3"><span class="t1"> </span></p>
<p class="p3"><span class="t5">Te taṃ anuvattissāma, </span></p>
<p class="p3">We will follow your example, </p>
<p class="p3"><span class="t1"> </span></p>
<p class="p3"><span class="t5">satthā govinda no bhavaṃ; </span></p>
<p class="p3">Steward, be my Teacher! </p>
<p class="p3"><span class="t1"> </span></p>
<p class="p3"><span class="t5">Maṇi yathā veḷuriyo, </span></p>
<p class="p3">Like a gem of beryl—</p>
<p class="p3"><span class="t1"> </span></p>
<p class="p3"><span class="t5">akāco vimalo subho; </span></p>
<p class="p3">flawless, immaculate, beautiful—</p>
<p class="p3"><span class="t1"> </span></p>
<p class="p3"><span class="t5">Evaṃ suddhā carissāma, </span></p>
<p class="p3">that’s how pure we shall live, </p>
<p class="p3"><span class="t1"> </span></p>
<p class="p3"><span class="t5">govindassānusāsaneti. </span></p>
<p class="p3">in the Steward’s dispensation. </p>
<p class="p3"><span class="t1"> </span></p>
<p class="p3"><span class="t5">Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma. </span></p>
<p class="p3">If the Steward is going forth from the lay life to homelessness, we shall do so too. Your destiny shall be ours.” </p>
<p class="p3"><span class="t1"> </span></p>
<p class="p3"><span class="t5">Atha yā te gati, sā no gati bhavissatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">6.5. Chakhattiyaāmantanā </span></p>
<p class="p3">6.5. Informing the Six Aristocrats </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca: </span></p>
<p class="p3">Then the Great Steward went to the six aristocrats and said, </p>
<p class="p3"><span class="t1"> </span></p>
<p class="p3"><span class="t5">“aññaṃ dāni bhavanto purohitaṃ pariyesantu, yo bhavantānaṃ rajje anusāsissati. </span></p>
<p class="p3">“Sirs, please now find another high priest to manage the affairs of state for you. </p>
<p class="p3"><span class="t1"> </span></p>
<p class="p3"><span class="t5">Icchāmahaṃ, bho, agārasmā anagāriyaṃ pabbajituṃ. </span></p>
<p class="p3">I wish to go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. </span></p>
<p class="p3">As I understand what Brahmā says about the stench of decay, it’s not easy to quell while living at home. </p>
<p class="p3"><span class="t1"> </span></p>
<p class="p3"><span class="t5">Pabbajissāmahaṃ, bho, agārasmā anagāriyan”ti. </span></p>
<p class="p3">I shall go forth from the lay life to homelessness!” </p>
<p class="p3"><span class="t1"> </span></p>
<p class="p3"><span class="t5">Atha kho, bho, te cha khattiyā ekamantaṃ apakkamma evaṃ samacintesuṃ: </span></p>
<p class="p3">Then the six aristocrats withdrew to one side and thought up a plan, </p>
<p class="p3"><span class="t1"> </span></p>
<p class="p3"><span class="t5">“ime kho brāhmaṇā nāma dhanaluddhā; </span></p>
<p class="p3">“These brahmins are really greedy for wealth. </p>
<p class="p3"><span class="t1"> </span></p>
<p class="p3"><span class="t5">yannūna mayaṃ mahāgovindaṃ brāhmaṇaṃ dhanena sikkheyyāmā”ti. </span></p>
<p class="p3">Why don’t we try to persuade him with wealth?” </p>
<p class="p3"><span class="t1"> </span></p>
<p class="p3"><span class="t5">Te mahāgovindaṃ brāhmaṇaṃ upasaṅkamitvā evamāhaṃsu: </span></p>
<p class="p3">They returned to the Great Steward and said, </p>
<p class="p3"><span class="t1"> </span></p>
<p class="p3"><span class="t5">“saṃvijjati kho, bho, imesu sattasu rajjesu pahūtaṃ sāpateyyaṃ, tato bhoto yāvatakena attho, tāvatakaṃ āharīyatan”ti. </span></p>
<p class="p3">“In these seven kingdoms there is abundant wealth. We’ll get you as much as you want.” </p>
<p class="p3"><span class="t1"> </span></p>
<p class="p3"><span class="t5">“Alaṃ, bho, mamapidaṃ pahūtaṃ sāpateyyaṃ bhavantānaṃyeva vāhasā. </span></p>
<p class="p3">“Enough, sirs. I already have abundant wealth, owing to my lords. </p>
<p class="p3"><span class="t1"> </span></p>
<p class="p3"><span class="t5">Tamahaṃ sabbaṃ pahāya agārasmā anagāriyaṃ pabbajissāmi. </span></p>
<p class="p3">Giving up all that, I shall go forth.” </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pabbajissāmahaṃ, bho, agārasmā anagāriyan”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho, bho, te cha khattiyā ekamantaṃ apakkamma evaṃ samacintesuṃ: </span></p>
<p class="p3">Then the six aristocrats withdrew to one side and thought up a plan, </p>
<p class="p3"><span class="t1"> </span></p>
<p class="p3"><span class="t5">“ime kho brāhmaṇā nāma itthiluddhā; </span></p>
<p class="p3">“These brahmins are really greedy for women. </p>
<p class="p3"><span class="t1"> </span></p>
<p class="p3"><span class="t5">yannūna mayaṃ mahāgovindaṃ brāhmaṇaṃ itthīhi sikkheyyāmā”ti. </span></p>
<p class="p3">Why don’t we try to persuade him with women?” </p>
<p class="p3"><span class="t1"> </span></p>
<p class="p3"><span class="t5">Te mahāgovindaṃ brāhmaṇaṃ upasaṅkamitvā evamāhaṃsu: </span></p>
<p class="p3">They returned to the Great Steward and said, </p>
<p class="p3"><span class="t1"> </span></p>
<p class="p3"><span class="t5">“saṃvijjanti kho, bho, imesu sattasu rajjesu pahūtā itthiyo, tato bhoto yāvatikāhi attho, tāvatikā ānīyatan”ti. </span></p>
<p class="p3">“In these seven kingdoms there are many women. We’ll get you as many as you want.” </p>
<p class="p3"><span class="t1"> </span></p>
<p class="p3"><span class="t5">“Alaṃ, bho, mamapimā cattārīsā bhariyā sādisiyo. </span></p>
<p class="p3">“Enough, sirs. I already have forty equal wives. </p>
<p class="p3"><span class="t1"> </span></p>
<p class="p3"><span class="t5">Tāpāhaṃ sabbā pahāya agārasmā anagāriyaṃ pabbajissāmi. </span></p>
<p class="p3">Giving up all them, I shall go forth.” </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pabbajissāmahaṃ, bho, agārasmā anagāriyanti”. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī”ti. </span></p>
<p class="p3">“If the Steward is going forth from the lay life to homelessness, we shall do so too. Your destiny shall be ours.” </p>
<p class="p3"><span class="t1"> </span></p>
<p class="p3"><span class="t5">“Sace jahatha kāmāni, </span></p>
<p class="p3">“If you all give up sensual pleasures, </p>
<p class="p3"><span class="t1"> </span></p>
<p class="p3"><span class="t5">yattha satto puthujjano; </span></p>
<p class="p3">to which ordinary people are attached, </p>
<p class="p3"><span class="t1"> </span></p>
<p class="p3"><span class="t5">Ārambhavho daḷhā hotha, </span></p>
<p class="p3">exert yourselves, being strong, </p>
<p class="p3"><span class="t1"> </span></p>
<p class="p3"><span class="t5">khantībalasamāhitā. </span></p>
<p class="p3">and possessing the power of patience. </p>
<p class="p3"><span class="t1"> </span></p>
<p class="p3"><span class="t5">Esa maggo ujumaggo, </span></p>
<p class="p3">This path is the straight path, </p>
<p class="p3"><span class="t1"> </span></p>
<p class="p3"><span class="t5">esa maggo anuttaro; </span></p>
<p class="p3">this path is supreme. </p>
<p class="p3"><span class="t1"> </span></p>
<p class="p3"><span class="t5">Saddhammo sabbhi rakkhito, </span></p>
<p class="p3">Guarded by the good, the true teaching </p>
<p class="p3"><span class="t1"> </span></p>
<p class="p3"><span class="t5">brahmalokūpapattiyā”ti. </span></p>
<p class="p3">leads to rebirth in the Brahmā realm.” </p>
<p class="p3"><span class="t1"> </span></p>
<p class="p3"><span class="t5">“Tena hi bhavaṃ govindo satta vassāni āgametu. </span></p>
<p class="p3">“Well then, sir, please wait for seven years. </p>
<p class="p3"><span class="t1"> </span></p>
<p class="p3"><span class="t5">Sattannaṃ vassānaṃ accayena mayampi agārasmā anagāriyaṃ pabbajissāma, atha yā te gati, sā no gati bhavissatī”ti. </span></p>
<p class="p3">When seven years have passed, we shall go forth with you.” </p>
<p class="p3"><span class="t1"> </span></p>
<p class="p3"><span class="t5">“Aticiraṃ kho, bho, satta vassāni, nāhaṃ sakkomi, bhavante, satta vassāni āgametuṃ. </span></p>
<p class="p3">“Seven years is too long, sirs. I cannot wait that long. </p>
<p class="p3"><span class="t1"> </span></p>
<p class="p3"><span class="t5">Ko nu kho pana, bho, jānāti jīvitānaṃ. </span></p>
<p class="p3">Who knows what will happen to the living? </p>
<p class="p3"><span class="t1"> </span></p>
<p class="p3"><span class="t5">Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. </span></p>
<p class="p3">We are heading to the next life. We must think about this and wake up! We must do what’s good and live the spiritual life, for no-one born can escape death. </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pabbajissāmahaṃ, bho, agārasmā anagāriyan”ti. </span></p>
<p class="p3">I shall go forth.” </p>
<p class="p3"><span class="t1"> </span></p>
<p class="p3"><span class="t5">“Tena hi bhavaṃ govindo chabbassāni āgametu … pe … </span></p>
<p class="p3">“Well then, sir, please wait for six years, </p>
<p class="p3"><span class="t1"> </span></p>
<p class="p3"><span class="t5">pañca vassāni āgametu … </span></p>
<p class="p3">five years, </p>
<p class="p3"><span class="t1"> </span></p>
<p class="p3"><span class="t5">cattāri vassāni āgametu … </span></p>
<p class="p3">four years, </p>
<p class="p3"><span class="t1"> </span></p>
<p class="p3"><span class="t5">tīṇi vassāni āgametu … </span></p>
<p class="p3">three years, </p>
<p class="p3"><span class="t1"> </span></p>
<p class="p3"><span class="t5">dve vassāni āgametu … </span></p>
<p class="p3">two years, </p>
<p class="p3"><span class="t1"> </span></p>
<p class="p3"><span class="t5">ekaṃ vassaṃ āgametu, ekassa vassassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī”ti. </span></p>
<p class="p3">one year, </p>
<p class="p3"><span class="t1"> </span></p>
<p class="p3"><span class="t5">“Aticiraṃ kho, bho, ekaṃ vassaṃ, nāhaṃ sakkomi bhavante ekaṃ vassaṃ āgametuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko nu kho pana, bho, jānāti jīvitānaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pabbajissāmahaṃ, bho, agārasmā anagāriyan”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Tena hi bhavaṃ govindo satta māsāni āgametu, sattannaṃ māsānaṃ accayena mayampi agārasmā anagāriyaṃ pabbajissāma, atha yā te gati, sā no gati bhavissatī”ti. </span></p>
<p class="p3">seven months, </p>
<p class="p3"><span class="t1"> </span></p>
<p class="p3"><span class="t5">“Aticiraṃ kho, bho, satta māsāni, nāhaṃ sakkomi bhavante satta māsāni āgametuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko nu kho pana, bho, jānāti jīvitānaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pabbajissāmahaṃ, bho, agārasmā anagāriyan”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Tena hi bhavaṃ govindo cha māsāni āgametu … pe … </span></p>
<p class="p3">six months, </p>
<p class="p3"><span class="t1"> </span></p>
<p class="p3"><span class="t5">pañca māsāni āgametu … </span></p>
<p class="p3">five months, </p>
<p class="p3"><span class="t1"> </span></p>
<p class="p3"><span class="t5">cattāri māsāni āgametu … </span></p>
<p class="p3">four months, </p>
<p class="p3"><span class="t1"> </span></p>
<p class="p3"><span class="t5">tīṇi māsāni āgametu … </span></p>
<p class="p3">three months, </p>
<p class="p3"><span class="t1"> </span></p>
<p class="p3"><span class="t5">dve māsāni āgametu … </span></p>
<p class="p3">two months, </p>
<p class="p3"><span class="t1"> </span></p>
<p class="p3"><span class="t5">ekaṃ māsaṃ āgametu … </span></p>
<p class="p3">one month, </p>
<p class="p3"><span class="t1"> </span></p>
<p class="p3"><span class="t5">addhamāsaṃ āgametu, addhamāsassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī”ti. </span></p>
<p class="p3">or even a fortnight. When a fortnight has passed, we shall go forth. Your destiny shall be ours.” </p>
<p class="p3"><span class="t1"> </span></p>
<p class="p3"><span class="t5">“Aticiraṃ kho, bho, addhamāso, nāhaṃ sakkomi bhavante addhamāsaṃ āgametuṃ. </span></p>
<p class="p3">“A fortnight is too long, sirs. I cannot wait that long. </p>
<p class="p3"><span class="t1"> </span></p>
<p class="p3"><span class="t5">Ko nu kho pana, bho, jānāti jīvitānaṃ. </span></p>
<p class="p3">Who knows what will happen to the living? </p>
<p class="p3"><span class="t1"> </span></p>
<p class="p3"><span class="t5">Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. </span></p>
<p class="p3">We are heading to the next life. We must think about this and wake up! We must do what’s good and live the spiritual life, for no-one born can escape death. </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, </span></p>
<p class="p3">As I understand what Brahmā says about the stench of decay, it’s not easy to quell while living at home. </p>
<p class="p3"><span class="t1"> </span></p>
<p class="p3"><span class="t5">pabbajissāmahaṃ, bho, agārasmā anagāriyan”ti. </span></p>
<p class="p3">I shall go forth from the lay life to homelessness.” </p>
<p class="p3"><span class="t1"> </span></p>
<p class="p3"><span class="t5">“Tena hi bhavaṃ govindo sattāhaṃ āgametu, yāva mayaṃ sake puttabhātaro rajjena anusāsissāma, sattāhassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī”ti. </span></p>
<p class="p3">“Well then, sir, please wait for a week, so that we can instruct our sons and brothers in kingship. When a week has passed, we shall go forth. Your destiny shall be ours.” </p>
<p class="p3"><span class="t1"> </span></p>
<p class="p3"><span class="t5">“Na ciraṃ kho, bho, sattāhaṃ, āgamessāmahaṃ bhavante sattāhan”ti. </span></p>
<p class="p3">“A week is not too long, sirs. I will wait that long.” </p>
<p class="p3"><span class="t1"> </span></p>
<p class="p3"><span class="t5">6.6. Brāhmaṇamahāsālādīnaṃāmantanā </span></p>
<p class="p3">6.6. Informing the Brahmins </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena te satta ca brāhmaṇamahāsālā satta ca nhātakasatāni tenupasaṅkami; upasaṅkamitvā te satta ca brāhmaṇamahāsāle satta ca nhātakasatāni etadavoca: </span></p>
<p class="p3">Then the Great Steward also went to the seven well-to-do brahmins and seven hundred bathed initiates and said, </p>
<p class="p3"><span class="t1"> </span></p>
<p class="p3"><span class="t5">“aññaṃ dāni bhavanto ācariyaṃ pariyesantu, yo bhavantānaṃ mante vācessati. </span></p>
<p class="p3">“Sirs, please now find another teacher to teach you to recite the hymns. </p>
<p class="p3"><span class="t1"> </span></p>
<p class="p3"><span class="t5">Icchāmahaṃ, bho, agārasmā anagāriyaṃ pabbajituṃ. </span></p>
<p class="p3">I wish to go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa. Te na sunimmadayā agāraṃ ajjhāvasatā, </span></p>
<p class="p3">As I understand what Brahmā says about the stench of decay, it’s not easy to quell while living at home. </p>
<p class="p3"><span class="t1"> </span></p>
<p class="p3"><span class="t5">pabbajissāmahaṃ, bho, agārasmā anagāriyan”ti. </span></p>
<p class="p3">I shall go forth from the lay life to homelessness.” </p>
<p class="p3"><span class="t1"> </span></p>
<p class="p3"><span class="t5">“Mā bhavaṃ govindo agārasmā anagāriyaṃ pabbaji. </span></p>
<p class="p3">“Please don’t go forth from the lay life to homelessness! </p>
<p class="p3"><span class="t1"> </span></p>
<p class="p3"><span class="t5">Pabbajjā, bho, appesakkhā ca appalābhā ca; </span></p>
<p class="p3">The life of one gone forth is of little influence or profit, </p>
<p class="p3"><span class="t1"> </span></p>
<p class="p3"><span class="t5">brahmaññaṃ mahesakkhañca mahālābhañcā”ti. </span></p>
<p class="p3">whereas the life of a brahmin is of great influence and profit.” </p>
<p class="p3"><span class="t1"> </span></p>
<p class="p3"><span class="t5">“Mā bhavanto evaṃ avacuttha: ‘pabbajjā appesakkhā ca appalābhā ca, brahmaññaṃ mahesakkhañca mahālābhañcā’ti. </span></p>
<p class="p3">“Please, sirs, don’t say that. </p>
<p class="p3"><span class="t1"> </span></p>
<p class="p3"><span class="t5">Ko nu kho, bho, aññatra mayā mahesakkhataro vā mahālābhataro vā. </span></p>
<p class="p3">Who has greater influence and profit than myself? </p>
<p class="p3"><span class="t1"> </span></p>
<p class="p3"><span class="t5">Ahañhi, bho, etarahi rājāva raññaṃ brahmāva brāhmaṇānaṃ devatāva gahapatikānaṃ. </span></p>
<p class="p3">For now I am like a king to kings, like Brahmā to brahmins, like a deity to householders. </p>
<p class="p3"><span class="t1"> </span></p>
<p class="p3"><span class="t5">Tamahaṃ sabbaṃ pahāya agārasmā anagāriyaṃ pabbajissāmi. </span></p>
<p class="p3">Giving up all that, I shall go forth. </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. </span></p>
<p class="p3">As I understand what Brahmā says about the stench of decay, it’s not easy to quell while living at home. </p>
<p class="p3"><span class="t1"> </span></p>
<p class="p3"><span class="t5">Pabbajissāmahaṃ, bho, agārasmā anagāriyan”ti. </span></p>
<p class="p3">I shall go forth from the lay life to homelessness.” </p>
<p class="p3"><span class="t1"> </span></p>
<p class="p3"><span class="t5">“Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī”ti. </span></p>
<p class="p3">“If the Steward is going forth from the lay life to homelessness, we shall do so too. Your destiny shall be ours.” </p>
<p class="p3"><span class="t1"> </span></p>
<p class="p3"><span class="t5">6.7. Bhariyānaṃāmantanā </span></p>
<p class="p3">6.7. Informing the Wives </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo yena cattārīsā bhariyā sādisiyo tenupasaṅkami; upasaṅkamitvā cattārīsā bhariyā sādisiyo etadavoca: </span></p>
<p class="p3">Then the Great Steward went to his forty equal wives and said, </p>
<p class="p3"><span class="t1"> </span></p>
<p class="p3"><span class="t5">“yā bhotīnaṃ icchati, sakāni vā ñātikulāni gacchatu aññaṃ vā bhattāraṃ pariyesatu. </span></p>
<p class="p3">“Ladies, please do whatever you wish, whether returning to your own families, or finding another husband. </p>
<p class="p3"><span class="t1"> </span></p>
<p class="p3"><span class="t5">Icchāmahaṃ, bhotī, agārasmā anagāriyaṃ pabbajituṃ. </span></p>
<p class="p3">I wish to go forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. </span></p>
<p class="p3">As I understand what Brahmā says about the stench of decay, it’s not easy to quell while living at home. </p>
<p class="p3"><span class="t1"> </span></p>
<p class="p3"><span class="t5">Pabbajissāmahaṃ, bhotī, agārasmā anagāriyan”ti. </span></p>
<p class="p3">I shall go forth from the lay life to homelessness.” </p>
<p class="p3"><span class="t1"> </span></p>
<p class="p3"><span class="t5">“Tvaññeva no ñāti ñātikāmānaṃ, tvaṃ pana bhattā bhattukāmānaṃ. </span></p>
<p class="p3">“You are the only family we want! You are the only husband we want! </p>
<p class="p3"><span class="t1"> </span></p>
<p class="p3"><span class="t5">Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī”ti. </span></p>
<p class="p3">If you are going forth from the lay life to homelessness, we shall do so too. Your destiny shall be ours.” </p>
<p class="p3"><span class="t1"> </span></p>
<p class="p3"><span class="t5">6.8. Mahāgovindapabbajjā </span></p>
<p class="p3">6.8. The Great Steward Goes Forth </p>
<p class="p3"><span class="t1"> </span></p>
<p class="p3"><span class="t5">Atha kho, bho, mahāgovindo brāhmaṇo tassa sattāhassa accayena kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. </span></p>
<p class="p3">When a week had passed, the Great Steward shaved off his hair and beard, dressed in ocher robes, and went forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Pabbajitaṃ pana mahāgovindaṃ brāhmaṇaṃ satta ca rājāno khattiyā muddhāvasittā satta ca brāhmaṇamahāsālā satta ca nhātakasatāni cattārīsā ca bhariyā sādisiyo anekāni ca khattiyasahassāni anekāni ca brāhmaṇasahassāni anekāni ca gahapatisahassāni anekehi ca itthāgārehi itthiyo kesamassuṃ ohāretvā kāsāyāni vatthāni acchādetvā mahāgovindaṃ brāhmaṇaṃ agārasmā anagāriyaṃ pabbajitaṃ anupabbajiṃsu. </span></p>
<p class="p3">And when he had gone forth, the seven anointed aristocrat kings, the seven brahmins with seven hundred initiates, the forty equal wives, and many thousands of aristocrats, brahmins, householders, and many harem women shaved off their hair and beards, dressed in ocher robes, and went forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">Tāya sudaṃ, bho, parisāya parivuto mahāgovindo brāhmaṇo gāmanigamarājadhānīsu cārikaṃ carati. </span></p>
<p class="p3">Escorted by that assembly, the Great Steward wandered on tour among the villages, towns, and capital cities. </p>
<p class="p3"><span class="t1"> </span></p>
<p class="p3"><span class="t5">Yaṃ kho pana, bho, tena samayena mahāgovindo brāhmaṇo gāmaṃ vā nigamaṃ vā upasaṅkamati, tattha rājāva hoti raññaṃ, brahmāva brāhmaṇānaṃ, devatāva gahapatikānaṃ. </span></p>
<p class="p3">And at that time, whenever he arrived at a village or town, he was like a king to kings, like Brahmā to brahmins, like a deity to householders. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena manussā khipanti vā upakkhalanti vā. </span></p>
<p class="p3">And whenever people sneezed or tripped over </p>
<p class="p3"><span class="t1"> </span></p>
<p class="p3"><span class="t5">Te evamāhaṃsu: </span></p>
<p class="p3">they’d say: </p>
<p class="p3"><span class="t1"> </span></p>
<p class="p3"><span class="t5">“namatthu mahāgovindassa brāhmaṇassa, namatthu satta purohitassā”ti. </span></p>
<p class="p3">“Homage to the Great Steward! Homage to the high priest for the seven!” </p>
<p class="p3"><span class="t1"> </span></p>
<p class="p3"><span class="t5">Mahāgovindo, bho, brāhmaṇo mettāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyāpajjena pharitvā vihāsi. </span></p>
<p class="p3">And the Great Steward meditated spreading a heart full of love to one direction, and to the second, and to the third, and to the fourth. In the same way above, below, across, everywhere, all around, he spread a heart full of love to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Karuṇāsahagatena cetasā … pe … </span></p>
<p class="p3">He meditated spreading a heart full of compassion … </p>
<p class="p3"><span class="t1"> </span></p>
<p class="p3"><span class="t5">muditāsahagatena cetasā … pe … </span></p>
<p class="p3">rejoicing … </p>
<p class="p3"><span class="t1"> </span></p>
<p class="p3"><span class="t5">upekkhāsahagatena cetasā … pe … abyāpajjena pharitvā vihāsi. </span></p>
<p class="p3">equanimity to one direction, and to the second, and to the third, and to the fourth. In the same way above, below, across, everywhere, all around, he spread a heart full of equanimity to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Sāvakānañca brahmalokasahabyatāya maggaṃ desesi. </span></p>
<p class="p3">And he taught his disciples the path to rebirth in the company of Brahmā. </p>
<p class="p3"><span class="t1"> </span></p>
<p class="p3"><span class="t5">Ye kho pana, bho, tena samayena mahāgovindassa brāhmaṇassa sāvakā sabbenasabbaṃ sāsanaṃ ājāniṃsu. </span></p>
<p class="p3">Those of his disciples who completely understood the Great Steward’s instructions, </p>
<p class="p3"><span class="t1"> </span></p>
<p class="p3"><span class="t5">Te kāyassa bhedā paraṃ maraṇā sugatiṃ brahmalokaṃ upapajjiṃsu. </span></p>
<p class="p3">at the breaking up of the body, after death, were reborn in the Brahmā realm. </p>
<p class="p3"><span class="t1"> </span></p>
<p class="p3"><span class="t5">Ye na sabbenasabbaṃ sāsanaṃ ājāniṃsu, te kāyassa bhedā paraṃ maraṇā appekacce paranimmitavasavattīnaṃ devānaṃ sahabyataṃ upapajjiṃsu; </span></p>
<p class="p3">Of those disciples who only partly understood the Great Steward’s instructions, some were reborn in the company of the Gods Who Control the Creations of Others, </p>
<p class="p3"><span class="t1"> </span></p>
<p class="p3"><span class="t5">appekacce nimmānaratīnaṃ devānaṃ sahabyataṃ upapajjiṃsu; </span></p>
<p class="p3">while some were reborn in the company of the Gods Who Love to Create, </p>
<p class="p3"><span class="t1"> </span></p>
<p class="p3"><span class="t5">appekacce tusitānaṃ devānaṃ sahabyataṃ upapajjiṃsu; </span></p>
<p class="p3">or the Joyful Gods, </p>
<p class="p3"><span class="t1"> </span></p>
<p class="p3"><span class="t5">appekacce yāmānaṃ devānaṃ sahabyataṃ upapajjiṃsu; </span></p>
<p class="p3">or the Gods of Yama, </p>
<p class="p3"><span class="t1"> </span></p>
<p class="p3"><span class="t5">appekacce tāvatiṃsānaṃ devānaṃ sahabyataṃ upapajjiṃsu; </span></p>
<p class="p3">or the Gods of the Thirty-Three, </p>
<p class="p3"><span class="t1"> </span></p>
<p class="p3"><span class="t5">appekacce cātumahārājikānaṃ devānaṃ sahabyataṃ upapajjiṃsu; </span></p>
<p class="p3">or the Gods of the Four Great Kings. </p>
<p class="p3"><span class="t1"> </span></p>
<p class="p3"><span class="t5">ye sabbanihīnaṃ kāyaṃ paripūresuṃ te gandhabbakāyaṃ paripūresuṃ. </span></p>
<p class="p3">And at the very least they swelled the hosts of the fairies. </p>
<p class="p3"><span class="t1"> </span></p>
<p class="p3"><span class="t5">Iti kho, bho, sabbesaṃyeva tesaṃ kulaputtānaṃ amoghā pabbajjā ahosi avañjhā saphalā saudrayā’ti. </span></p>
<p class="p3">And so the going forth of all those gentlemen was not in vain, was not wasted, but was fruitful and fertile.’ </p>
<p class="p3"><span class="t1"> </span></p>
<p class="p3"><span class="t5">Sarati taṃ bhagavā”ti? </span></p>
<p class="p3">Do you remember this, Blessed One?” </p>
<p class="p3"><span class="t1"> </span></p>
<p class="p3"><span class="t5">“Sarāmahaṃ, pañcasikha. </span></p>
<p class="p3">“I remember, Pañcasikha. </p>
<p class="p3"><span class="t1"> </span></p>
<p class="p3"><span class="t5">Ahaṃ tena samayena mahāgovindo brāhmaṇo ahosiṃ. </span></p>
<p class="p3">I myself was the brahmin Great Steward at that time. </p>
<p class="p3"><span class="t1"> </span></p>
<p class="p3"><span class="t5">Ahaṃ tesaṃ sāvakānaṃ brahmalokasahabyatāya maggaṃ desesiṃ. </span></p>
<p class="p3">And I taught those disciples the path to rebirth in the company of Brahmā. </p>
<p class="p3"><span class="t1"> </span></p>
<p class="p3"><span class="t5">Taṃ kho pana me, pañcasikha, brahmacariyaṃ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva brahmalokūpapattiyā. </span></p>
<p class="p3">But that spiritual path of mine doesn’t lead to disillusionment, dispassion, cessation, peace, insight, awakening, and extinguishment. It only leads as far as rebirth in the Brahmā realm. </p>
<p class="p3"><span class="t1"> </span></p>
<p class="p3"><span class="t5">Idaṃ kho pana me, pañcasikha, brahmacariyaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. </span></p>
<p class="p3">But this spiritual path does lead to disillusionment, dispassion, cessation, peace, insight, awakening, and extinguishment. </p>
<p class="p3"><span class="t1"> </span></p>
<p class="p3"><span class="t5">Katamañca taṃ, pañcasikha, brahmacariyaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati? </span></p>
<p class="p3">And what is the spiritual path that leads to extinguishment? </p>
<p class="p3"><span class="t1"> </span></p>
<p class="p3"><span class="t5">Ayameva ariyo aṭṭhaṅgiko maggo. </span></p>
<p class="p3">It is simply this noble eightfold path, that is: </p>
<p class="p3"><span class="t1"> </span></p>
<p class="p3"><span class="t5">Seyyathidaṃ—sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. </span></p>
<p class="p3">right view, right thought, right speech, right action, right livelihood, right effort, right mindfulness, and right immersion. </p>
<p class="p3"><span class="t1"> </span></p>
<p class="p3"><span class="t5">Idaṃ kho taṃ, pañcasikha, brahmacariyaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. </span></p>
<p class="p3">This is the spiritual path that leads to disillusionment, dispassion, cessation, peace, insight, awakening, and extinguishment. </p>
<p class="p3"><span class="t1"> </span></p>
<p class="p3"><span class="t5">Ye kho pana me, pañcasikha, sāvakā sabbenasabbaṃ sāsanaṃ ājānanti, te āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharanti; </span></p>
<p class="p3">Those of my disciples who completely understand my instructions realize the undefiled freedom of heart and freedom by wisdom in this very life. And they live having realized it with their own insight due to the ending of defilements. </p>
<p class="p3"><span class="t1"> </span></p>
<p class="p3"><span class="t5">ye na sabbenasabbaṃ sāsanaṃ ājānanti, te pañcannaṃ orambhāgiyānaṃ saṃyojanānaṃ parikkhayā opapātikā honti tattha parinibbāyino anāvattidhammā tasmā lokā. </span></p>
<p class="p3">Of those disciples who only partly understand my instructions, some, with the ending of the five lower fetters, become reborn spontaneously. They are extinguished there, and are not liable to return from that world. </p>
<p class="p3"><span class="t1"> </span></p>
<p class="p3"><span class="t5">Ye na sabbenasabbaṃ sāsanaṃ ājānanti, appekacce tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino honti sakideva imaṃ lokaṃ āgantvā dukkhassantaṃ karissanti. </span></p>
<p class="p3">Some, with the ending of three fetters, and the weakening of greed, hate, and delusion, become once-returners. They come back to this world once only, then make an end of suffering. </p>
<p class="p3"><span class="t1"> </span></p>
<p class="p3"><span class="t5">Ye na sabbenasabbaṃ sāsanaṃ ājānanti, appekacce tiṇṇaṃ saṃyojanānaṃ parikkhayā sotāpannā honti avinipātadhammā niyatā sambodhiparāyaṇā. </span></p>
<p class="p3">And some, with the ending of three fetters, become stream-enterers, not liable to be reborn in the underworld, bound for awakening. </p>
<p class="p3"><span class="t1"> </span></p>
<p class="p3"><span class="t5">Iti kho, pañcasikha, sabbesaṃyeva imesaṃ kulaputtānaṃ amoghā pabbajjā avañjhā saphalā saudrayā”ti. </span></p>
<p class="p3">And so the going forth of all those gentlemen was not in vain, was not wasted, but was fruitful and fertile.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamano pañcasikho gandhabbaputto bhagavato bhāsitaṃ abhinanditvā anumoditvā bhagavantaṃ abhivādetvā padakkhiṇaṃ katvā tatthevantaradhāyīti. </span></p>
<p class="p3">Delighted, the fairy Pañcasikha approved and agreed with what the Buddha said. He bowed and respectfully circled the Buddha, keeping him on his right, before vanishing right there. </p>
<p class="p3"><span class="t1"> </span></p>
<p class="p3"><span class="t5">Mahāgovindasuttaṃ niṭṭhitaṃ chaṭṭhaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
