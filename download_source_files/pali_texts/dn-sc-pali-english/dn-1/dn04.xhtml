<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>04-Soṇadaṇḍasutta  - With Soṇadaṇḍa </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">04. Soṇadaṇḍasutta  - With Soṇadaṇḍa </span></h3>
<p class="p3"><span class="t3">Dīgha Nikāya 4  - Long Discourses 4 </span></p>
<p class="p3"><span class="t1"> </span></p>
<p class="p3"><span class="t5">1. Campeyyakabrāhmaṇagahapatikā </span></p>
<p class="p3">1. The Brahmins and Householders of Campā </p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā aṅgesu cārikaṃ caramāno mahatā bhikkhusaṅghena saddhiṃ pañcamattehi bhikkhusatehi yena campā tadavasari. </span></p>
<p class="p3">At one time the Buddha was wandering in the land of the Aṅgas together with a large Saṅgha of around five hundred mendicants when he arrived at Campā, </p>
<p class="p3"><span class="t1"> </span></p>
<p class="p3"><span class="t5">Tatra sudaṃ bhagavā campāyaṃ viharati gaggarāya pokkharaṇiyā tīre. </span></p>
<p class="p3">where he stayed by the banks of the Gaggarā Lotus Pond. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena soṇadaṇḍo brāhmaṇo campaṃ ajjhāvasati sattussadaṃ satiṇakaṭṭhodakaṃ sadhaññaṃ rājabhoggaṃ raññā māgadhena seniyena bimbisārena dinnaṃ rājadāyaṃ brahmadeyyaṃ. </span></p>
<p class="p3">Now at that time the brahmin Soṇadaṇḍa was living in Campā. It was a crown property given by King Seniya Bimbisāra of Magadha, teeming with living creatures, full of hay, wood, water, and grain, a royal endowment of the highest quality. </p>
<p class="p3"><span class="t1"> </span></p>
<p class="p3"><span class="t5">Assosuṃ kho campeyyakā brāhmaṇagahapatikā: </span></p>
<p class="p3">The brahmins and householders of Campā heard: </p>
<p class="p3"><span class="t1"> </span></p>
<p class="p3"><span class="t5">“samaṇo khalu bho gotamo sakyaputto sakyakulā pabbajito aṅgesu cārikaṃ caramāno mahatā bhikkhusaṃghena saddhiṃ pañcamattehi bhikkhusatehi campaṃ anuppatto campāyaṃ viharati gaggarāya pokkharaṇiyā tīre. </span></p>
<p class="p3">“It seems the ascetic Gotama—a Sakyan, gone forth from a Sakyan family—has arrived at Campā and is staying on the banks of the Gaggarā Lotus Pond. </p>
<p class="p3"><span class="t1"> </span></p>
<p class="p3"><span class="t5">Taṃ kho pana bhavantaṃ gotamaṃ evaṃ kalyāṇo kittisaddo abbhuggato: </span></p>
<p class="p3">He has this good reputation: </p>
<p class="p3"><span class="t1"> </span></p>
<p class="p3"><span class="t5">‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’. </span></p>
<p class="p3">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </p>
<p class="p3"><span class="t1"> </span></p>
<p class="p3"><span class="t5">So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. </span></p>
<p class="p3">He has realized with his own insight this world—with its gods, Māras and Brahmās, this population with its ascetics and brahmins, gods and humans—and he makes it known to others. </p>
<p class="p3"><span class="t1"> </span></p>
<p class="p3"><span class="t5">So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ pakāseti. </span></p>
<p class="p3">He teaches Dhamma that’s good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </p>
<p class="p3"><span class="t1"> </span></p>
<p class="p3"><span class="t5">Sādhu kho pana tathārūpānaṃ arahataṃ dassanaṃ hotī”ti. </span></p>
<p class="p3">It’s good to see such perfected ones.” </p>
<p class="p3"><span class="t1"> </span></p>
<p class="p3"><span class="t5">Atha kho campeyyakā brāhmaṇagahapatikā campāya nikkhamitvā saṅghasaṅghī gaṇībhūtā yena gaggarā pokkharaṇī tenupasaṅkamanti. </span></p>
<p class="p3">Then, having departed Campā, they formed into companies and headed to the Gaggarā Lotus Pond. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena soṇadaṇḍo brāhmaṇo uparipāsāde divāseyyaṃ upagato hoti. </span></p>
<p class="p3">Now at that time the brahmin Soṇadaṇḍa had retired to the upper floor of his stilt longhouse for his midday nap. </p>
<p class="p3"><span class="t1"> </span></p>
<p class="p3"><span class="t5">Addasā kho soṇadaṇḍo brāhmaṇo campeyyake brāhmaṇagahapatike campāya nikkhamitvā saṅghasaṅghī gaṇībhūte yena gaggarā pokkharaṇī tenupasaṅkamante. </span></p>
<p class="p3">He saw the brahmins and householders heading for the lotus pond, </p>
<p class="p3"><span class="t1"> </span></p>
<p class="p3"><span class="t5">Disvā khattaṃ āmantesi: </span></p>
<p class="p3">and addressed his steward, </p>
<p class="p3"><span class="t1"> </span></p>
<p class="p3"><span class="t5">“kiṃ nu kho, bho khatte, campeyyakā brāhmaṇagahapatikā campāya nikkhamitvā saṅghasaṅghī gaṇībhūtā yena gaggarā pokkharaṇī tenupasaṅkamantī”ti? </span></p>
<p class="p3">“My steward, why are the brahmins and householders headed for the Gaggarā Lotus Pond?” </p>
<p class="p3"><span class="t1"> </span></p>
<p class="p3"><span class="t5">“Atthi kho, bho, samaṇo gotamo sakyaputto sakyakulā pabbajito aṅgesu cārikaṃ caramāno mahatā bhikkhusaṃghena saddhiṃ pañcamattehi bhikkhusatehi campaṃ anuppatto campāyaṃ viharati gaggarāya pokkharaṇiyā tīre. </span></p>
<p class="p3">“The ascetic Gotama has arrived at Campā and is staying on the banks of the Gaggarā Lotus Pond. </p>
<p class="p3"><span class="t1"> </span></p>
<p class="p3"><span class="t5">Taṃ kho pana bhavantaṃ gotamaṃ evaṃ kalyāṇo kittisaddo abbhuggato: </span></p>
<p class="p3">He has this good reputation: </p>
<p class="p3"><span class="t1"> </span></p>
<p class="p3"><span class="t5">‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. </span></p>
<p class="p3">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </p>
<p class="p3"><span class="t1"> </span></p>
<p class="p3"><span class="t5">Tamete bhavantaṃ gotamaṃ dassanāya upasaṅkamantī”ti. </span></p>
<p class="p3">They’re going to see that Master Gotama.” </p>
<p class="p3"><span class="t1"> </span></p>
<p class="p3"><span class="t5">“Tena hi, bho khatte, yena campeyyakā brāhmaṇagahapatikā tenupasaṅkama, upasaṅkamitvā campeyyake brāhmaṇagahapatike evaṃ vadehi: </span></p>
<p class="p3">“Well then, go to the brahmins and householders and say to them: </p>
<p class="p3"><span class="t1"> </span></p>
<p class="p3"><span class="t5">‘soṇadaṇḍo, bho, brāhmaṇo evamāha—</span></p>
<p class="p3">‘Sirs, the brahmin Soṇadaṇḍa asks </p>
<p class="p3"><span class="t1"> </span></p>
<p class="p3"><span class="t5">āgamentu kira bhavanto, soṇadaṇḍopi brāhmaṇo samaṇaṃ gotamaṃ dassanāya upasaṅkamissatī’”ti. </span></p>
<p class="p3">you to wait, as he will also go to see the ascetic Gotama.’” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho so khattā soṇadaṇḍassa brāhmaṇassa paṭissutvā yena campeyyakā brāhmaṇagahapatikā tenupasaṅkami; upasaṅkamitvā campeyyake brāhmaṇagahapatike etadavoca: </span></p>
<p class="p3">“Yes, sir,” replied the steward, and did as he was asked. </p>
<p class="p3"><span class="t1"> </span></p>
<p class="p3"><span class="t5">“soṇadaṇḍo bho brāhmaṇo evamāha: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘āgamentu kira bhavanto, soṇadaṇḍopi brāhmaṇo samaṇaṃ gotamaṃ dassanāya upasaṅkamissatī’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">2. Soṇadaṇḍaguṇakathā </span></p>
<p class="p3">2. The Qualities of Soṇadaṇḍa </p>
<p class="p3"><span class="t1"> </span></p>
<p class="p3"><span class="t5">Tena kho pana samayena nānāverajjakānaṃ brāhmaṇānaṃ pañcamattāni brāhmaṇasatāni campāyaṃ paṭivasanti kenacideva karaṇīyena. </span></p>
<p class="p3">Now at that time around five hundred brahmins from abroad were residing in Campā on some business. </p>
<p class="p3"><span class="t1"> </span></p>
<p class="p3"><span class="t5">Assosuṃ kho te brāhmaṇā: </span></p>
<p class="p3">They heard that </p>
<p class="p3"><span class="t1"> </span></p>
<p class="p3"><span class="t5">“soṇadaṇḍo kira brāhmaṇo samaṇaṃ gotamaṃ dassanāya upasaṅkamissatī”ti. </span></p>
<p class="p3">the brahmin Soṇadaṇḍa was going to see the ascetic Gotama. </p>
<p class="p3"><span class="t1"> </span></p>
<p class="p3"><span class="t5">Atha kho te brāhmaṇā yena soṇadaṇḍo brāhmaṇo tenupasaṅkamiṃsu; upasaṅkamitvā soṇadaṇḍaṃ brāhmaṇaṃ etadavocuṃ: </span></p>
<p class="p3">They approached Soṇadaṇḍa and said to him, </p>
<p class="p3"><span class="t1"> </span></p>
<p class="p3"><span class="t5">“saccaṃ kira bhavaṃ soṇadaṇḍo samaṇaṃ gotamaṃ dassanāya upasaṅkamissatī”ti? </span></p>
<p class="p3">“Is it really true that you are going to see the ascetic Gotama?” </p>
<p class="p3"><span class="t1"> </span></p>
<p class="p3"><span class="t5">“Evaṃ kho me, bho, hoti: </span></p>
<p class="p3">“Yes, gentlemen, it is true.” </p>
<p class="p3"><span class="t1"> </span></p>
<p class="p3"><span class="t5">‘ahampi samaṇaṃ gotamaṃ dassanāya upasaṅkamissāmī’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Mā bhavaṃ soṇadaṇḍo samaṇaṃ gotamaṃ dassanāya upasaṅkami. </span></p>
<p class="p3">“Please don’t, master Soṇadaṇḍa! </p>
<p class="p3"><span class="t1"> </span></p>
<p class="p3"><span class="t5">Na arahati bhavaṃ soṇadaṇḍo samaṇaṃ gotamaṃ dassanāya upasaṅkamituṃ. </span></p>
<p class="p3">It’s not appropriate for you to go to see the ascetic Gotama. </p>
<p class="p3"><span class="t1"> </span></p>
<p class="p3"><span class="t5">Sace bhavaṃ soṇadaṇḍo samaṇaṃ gotamaṃ dassanāya upasaṅkamissati, bhoto soṇadaṇḍassa yaso hāyissati, samaṇassa gotamassa yaso abhivaḍḍhissati. </span></p>
<p class="p3">For if you do so, your reputation will diminish and his will increase. </p>
<p class="p3"><span class="t1"> </span></p>
<p class="p3"><span class="t5">Yampi bhoto soṇadaṇḍassa yaso hāyissati, samaṇassa gotamassa yaso abhivaḍḍhissati, imināpaṅgena na arahati bhavaṃ soṇadaṇḍo samaṇaṃ gotamaṃ dassanāya upasaṅkamituṃ; </span></p>
<p class="p3">For this reason it’s not appropriate for you to go to see the ascetic Gotama; </p>
<p class="p3"><span class="t1"> </span></p>
<p class="p3"><span class="t5">samaṇo tveva gotamo arahati bhavantaṃ soṇadaṇḍaṃ dassanāya upasaṅkamituṃ. </span></p>
<p class="p3">it’s appropriate that he comes to see you. </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo ubhato sujāto mātito ca pitito ca, saṃsuddhagahaṇiko yāva sattamā pitāmahayugā akkhitto anupakkuṭṭho jātivādena. </span></p>
<p class="p3">You are well born on both your mother’s and father’s side, of pure descent, irrefutable and impeccable in questions of ancestry back to the seventh paternal generation. </p>
<p class="p3"><span class="t1"> </span></p>
<p class="p3"><span class="t5">Yampi bhavaṃ soṇadaṇḍo ubhato sujāto mātito ca pitito ca, saṃsuddhagahaṇiko yāva sattamā pitāmahayugā akkhitto anupakkuṭṭho jātivādena, imināpaṅgena na arahati bhavaṃ soṇadaṇḍo samaṇaṃ gotamaṃ dassanāya upasaṅkamituṃ; </span></p>
<p class="p3">For this reason it’s not appropriate for you to go to see the ascetic Gotama; </p>
<p class="p3"><span class="t1"> </span></p>
<p class="p3"><span class="t5">samaṇo tveva gotamo arahati bhavantaṃ soṇadaṇḍaṃ dassanāya upasaṅkamituṃ. </span></p>
<p class="p3">it’s appropriate that he comes to see you. </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo aḍḍho mahaddhano mahābhogo … pe … </span></p>
<p class="p3">You’re rich, affluent, and wealthy. … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo ajjhāyako mantadharo tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo, lokāyatamahāpurisalakkhaṇesu anavayo … pe … </span></p>
<p class="p3">You recite and remember the hymns, and are have mastered the three Vedas, together with their vocabularies, ritual, phonology and etymology, and the testament as fifth. You know philology and grammar, and are well versed in cosmology and the marks of a great man. … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo abhirūpo dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya … pe … </span></p>
<p class="p3">You are attractive, good-looking, lovely, of surpassing beauty. You are magnificent, splendid, remarkable to behold. … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo sīlavā vuddhasīlī vuddhasīlena samannāgato … pe … </span></p>
<p class="p3">You are ethical, mature in ethical conduct. … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo kalyāṇavāco kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā … pe … </span></p>
<p class="p3">You’re a good speaker, with a polished, clear, and articulate voice that expresses the meaning. … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo bahūnaṃ ācariyapācariyo tīṇi māṇavakasatāni mante vāceti. Bahū kho pana nānādisā nānājanapadā māṇavakā āgacchanti bhoto soṇadaṇḍassa santike mantatthikā mante adhiyitukāmā … pe … </span></p>
<p class="p3">You teach the teachers of many, and teach three hundred students to recite the hymns. Many students come from various districts and countries for the sake of the hymns, wishing to learn the hymns. … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo jiṇṇo vuddho mahallako addhagato vayoanuppatto; </span></p>
<p class="p3">You’re old, elderly and senior, advanced in years, and have reached the final stage of life. </p>
<p class="p3"><span class="t1"> </span></p>
<p class="p3"><span class="t5">samaṇo gotamo taruṇo ceva taruṇapabbajito ca … pe … </span></p>
<p class="p3">The ascetic Gotama is young, and has newly gone forth. … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo rañño māgadhassa seniyassa bimbisārassa sakkato garukato mānito pūjito apacito … pe … </span></p>
<p class="p3">You’re honored, respected, revered, venerated, and esteemed by King Bimbisāra of Magadha … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo brāhmaṇassa pokkharasātissa sakkato garukato mānito pūjito apacito … pe … </span></p>
<p class="p3">and the brahmin Pokkharasāti. … </p>
<p class="p3"><span class="t1"> </span></p>
<p class="p3"><span class="t5">Bhavañhi soṇadaṇḍo campaṃ ajjhāvasati sattussadaṃ satiṇakaṭṭhodakaṃ sadhaññaṃ rājabhoggaṃ, raññā māgadhena seniyena bimbisārena dinnaṃ, rājadāyaṃ brahmadeyyaṃ. </span></p>
<p class="p3">You live in Campā, a crown property given by King Seniya Bimbisāra of Magadha, teeming with living creatures, full of hay, wood, water, and grain, a royal endowment of the highest quality. </p>
<p class="p3"><span class="t1"> </span></p>
<p class="p3"><span class="t5">Yampi bhavaṃ soṇadaṇḍo campaṃ ajjhāvasati sattussadaṃ satiṇakaṭṭhodakaṃ sadhaññaṃ rājabhoggaṃ, raññā māgadhena seniyena bimbisārena dinnaṃ, rājadāyaṃ brahmadeyyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imināpaṅgena na arahati bhavaṃ soṇadaṇḍo samaṇaṃ gotamaṃ dassanāya upasaṅkamituṃ; </span></p>
<p class="p3">For this reason, too, it’s not appropriate for you to go to see the ascetic Gotama; </p>
<p class="p3"><span class="t1"> </span></p>
<p class="p3"><span class="t5">samaṇo tveva gotamo arahati bhavantaṃ soṇadaṇḍaṃ dassanāya upasaṅkamitun”ti. </span></p>
<p class="p3">it’s appropriate that he comes to see you. </p>
<p class="p3"><span class="t1"> </span></p>
<p class="p3"><span class="t5">3. Buddhaguṇakathā </span></p>
<p class="p3">3. The Qualities of the Buddha </p>
<p class="p3"><span class="t1"> </span></p>
<p class="p3"><span class="t5">Evaṃ vutte, soṇadaṇḍo brāhmaṇo te brāhmaṇe etadavoca: </span></p>
<p class="p3">When they had spoken, Soṇadaṇḍa said to those brahmins: </p>
<p class="p3"><span class="t1"> </span></p>
<p class="p3"><span class="t5">“Tena hi, bho, mamapi suṇātha, yathā mayameva arahāma taṃ bhavantaṃ gotamaṃ dassanāya upasaṅkamituṃ; </span></p>
<p class="p3">“Well then, gentlemen, listen to why it’s appropriate for me to go to see the ascetic Gotama, </p>
<p class="p3"><span class="t1"> </span></p>
<p class="p3"><span class="t5">na tveva arahati so bhavaṃ gotamo amhākaṃ dassanāya upasaṅkamituṃ. </span></p>
<p class="p3">and it’s not appropriate for him to come to see me. </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo ubhato sujāto mātito ca pitito ca, saṃsuddhagahaṇiko yāva sattamā pitāmahayugā, akkhitto anupakkuṭṭho jātivādena. </span></p>
<p class="p3">He is well born on both his mother’s and father’s side, of pure descent, irrefutable and impeccable in questions of ancestry back to the seventh paternal generation. </p>
<p class="p3"><span class="t1"> </span></p>
<p class="p3"><span class="t5">Yampi, bho, samaṇo gotamo ubhato sujāto mātito ca pitito ca saṃsuddhagahaṇiko yāva sattamā pitāmahayugā, akkhitto anupakkuṭṭho jātivādena, imināpaṅgena na arahati so bhavaṃ gotamo amhākaṃ dassanāya upasaṅkamituṃ; </span></p>
<p class="p3">For this reason it’s not appropriate for the ascetic Gotama to come to see me; </p>
<p class="p3"><span class="t1"> </span></p>
<p class="p3"><span class="t5">atha kho mayameva arahāma taṃ bhavantaṃ gotamaṃ dassanāya upasaṅkamituṃ. </span></p>
<p class="p3">rather, it’s appropriate for me to go to see him. </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo mahantaṃ ñātisaṅghaṃ ohāya pabbajito … pe … </span></p>
<p class="p3">When he went forth he abandoned a large family circle. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo pahūtaṃ hiraññasuvaṇṇaṃ ohāya pabbajito bhūmigatañca vehāsaṭṭhaṃ ca … pe … </span></p>
<p class="p3">When he went forth he abandoned abundant gold coin and bullion stored in dungeons and towers. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo daharova samāno yuvā susukāḷakeso bhadrena yobbanena samannāgato paṭhamena vayasā agārasmā anagāriyaṃ pabbajito … pe … </span></p>
<p class="p3">He went forth from the lay life to homelessness while still a youth, young, black-haired, blessed with youth, in the prime of life. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo akāmakānaṃ mātāpitūnaṃ assumukhānaṃ rudantānaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajito … pe … </span></p>
<p class="p3">Though his mother and father wished otherwise, weeping with tearful faces, he shaved off his hair and beard, dressed in ocher robes, and went forth from the lay life to homelessness. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo abhirūpo dassanīyo pāsādiko paramāya vaṇṇapokkharatāya samannāgato, brahmavaṇṇī, brahmavacchasī, akhuddāvakāso dassanāya … pe … </span></p>
<p class="p3">He is attractive, good-looking, lovely, of surpassing beauty. He is magnificent, splendid, remarkable to behold. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo sīlavā ariyasīlī kusalasīlī kusalasīlena samannāgato … pe … </span></p>
<p class="p3">He is ethical, possessing ethical conduct that is noble and skillful. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo kalyāṇavāco kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā … pe … </span></p>
<p class="p3">He’s a good speaker, with a polished, clear, and articulate voice that expresses the meaning. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo bahūnaṃ ācariyapācariyo … pe … </span></p>
<p class="p3">He’s a teacher of teachers. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo khīṇakāmarāgo vigatacāpallo … pe … </span></p>
<p class="p3">He has ended sensual desire, and is rid of caprice. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo kammavādī kiriyavādī apāpapurekkhāro brahmaññāya pajāya … pe … </span></p>
<p class="p3">He teaches the efficacy of deeds and action. He doesn’t wish any harm upon the community of brahmins. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo uccā kulā pabbajito asambhinnakhattiyakulā … pe … </span></p>
<p class="p3">He went forth from an eminent family of unbroken aristocratic lineage. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo aḍḍhā kulā pabbajito mahaddhanā mahābhogā … pe … </span></p>
<p class="p3">He went forth from a rich, affluent, and wealthy family. … </p>
<p class="p3"><span class="t1"> </span></p>
<p class="p3"><span class="t5">Samaṇaṃ khalu, bho, gotamaṃ tiroraṭṭhā tirojanapadā pañhaṃ pucchituṃ āgacchanti … pe … </span></p>
<p class="p3">People come from distant lands and distant countries to question him. … </p>
<p class="p3"><span class="t1"> </span></p>
<p class="p3"><span class="t5">Samaṇaṃ khalu, bho, gotamaṃ anekāni devatāsahassāni pāṇehi saraṇaṃ gatāni … pe … </span></p>
<p class="p3">Many thousands of deities have gone for refuge for life to him. … </p>
<p class="p3"><span class="t1"> </span></p>
<p class="p3"><span class="t5">Samaṇaṃ khalu, bho, gotamaṃ evaṃ kalyāṇo kittisaddo abbhuggato: </span></p>
<p class="p3">He has this good reputation: </p>
<p class="p3"><span class="t1"> </span></p>
<p class="p3"><span class="t5">‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti … pe … </span></p>
<p class="p3">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo dvattiṃsamahāpurisalakkhaṇehi samannāgato … pe … </span></p>
<p class="p3">He has the thirty-two marks of a great man. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo ehisvāgatavādī sakhilo sammodako abbhākuṭiko uttānamukho pubbabhāsī … pe … </span></p>
<p class="p3">He is welcoming, congenial, polite, smiling, open, the first to speak. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo catunnaṃ parisānaṃ sakkato garukato mānito pūjito apacito … pe … </span></p>
<p class="p3">He’s honored, respected, revered, venerated, and esteemed by the four assemblies. … </p>
<p class="p3"><span class="t1"> </span></p>
<p class="p3"><span class="t5">Samaṇe khalu, bho, gotame bahū devā ca manussā ca abhippasannā … pe … </span></p>
<p class="p3">Many gods and humans are devoted to him. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo yasmiṃ gāme vā nigame vā paṭivasati, na tasmiṃ gāme vā nigame vā amanussā manusse viheṭhenti … pe … </span></p>
<p class="p3">While he is residing in a village or town, non-human entities do not harass them. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo saṅghī gaṇī gaṇācariyo puthutitthakarānaṃ aggamakkhāyati. Yathā kho pana, bho, etesaṃ samaṇabrāhmaṇānaṃ yathā vā tathā vā yaso samudāgacchati, na hevaṃ samaṇassa gotamassa yaso samudāgato. </span></p>
<p class="p3">He leads an order and a community, and teaches a community, and is said to be the best of the various religious founders. He didn’t come by his fame in the same ways as those other ascetics and brahmins. </p>
<p class="p3"><span class="t1"> </span></p>
<p class="p3"><span class="t5">Atha kho anuttarāya vijjācaraṇasampadāya samaṇassa gotamassa yaso samudāgato … pe … </span></p>
<p class="p3">Rather, he came by his fame due to his supreme knowledge and conduct. … </p>
<p class="p3"><span class="t1"> </span></p>
<p class="p3"><span class="t5">Samaṇaṃ khalu, bho, gotamaṃ rājā māgadho seniyo bimbisāro saputto sabhariyo sapariso sāmacco pāṇehi saraṇaṃ gato … pe … </span></p>
<p class="p3">King Seniya Bimbisāra of Magadha and his wives and children have gone for refuge for life to the ascetic Gotama. … </p>
<p class="p3"><span class="t1"> </span></p>
<p class="p3"><span class="t5">Samaṇaṃ khalu, bho, gotamaṃ rājā pasenadi kosalo saputto sabhariyo sapariso sāmacco pāṇehi saraṇaṃ gato … pe … </span></p>
<p class="p3">King Pasenadi of Kosala and his wives and children have gone for refuge for life to the ascetic Gotama. … </p>
<p class="p3"><span class="t1"> </span></p>
<p class="p3"><span class="t5">Samaṇaṃ khalu, bho, gotamaṃ brāhmaṇo pokkharasāti saputto sabhariyo sapariso sāmacco pāṇehi saraṇaṃ gato … pe … </span></p>
<p class="p3">The brahmin Pokkharasāti and his wives and children have gone for refuge for life to the ascetic Gotama. … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo rañño māgadhassa seniyassa bimbisārassa sakkato garukato mānito pūjito apacito … pe … </span></p>
<p class="p3">He’s honored, respected, revered, venerated, and esteemed by King Bimbisāra of Magadha … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo rañño pasenadissa kosalassa sakkato garukato mānito pūjito apacito … pe … </span></p>
<p class="p3">King Pasenadi of Kosala … </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo brāhmaṇassa pokkharasātissa sakkato garukato mānito pūjito apacito … pe … </span></p>
<p class="p3">and the brahmin Pokkharasāti. </p>
<p class="p3"><span class="t1"> </span></p>
<p class="p3"><span class="t5">Samaṇo khalu, bho, gotamo campaṃ anuppatto, campāyaṃ viharati gaggarāya pokkharaṇiyā tīre. </span></p>
<p class="p3">The ascetic Gotama has arrived at Campā and is staying at the Gaggarā Lotus Pond. </p>
<p class="p3"><span class="t1"> </span></p>
<p class="p3"><span class="t5">Ye kho pana, bho, keci samaṇā vā brāhmaṇā vā amhākaṃ gāmakhettaṃ āgacchanti atithī no te honti. </span></p>
<p class="p3">Any ascetic or brahmin who comes to stay in our village district is our guest, </p>
<p class="p3"><span class="t1"> </span></p>
<p class="p3"><span class="t5">Atithī kho panamhehi sakkātabbā garukātabbā mānetabbā pūjetabbā apacetabbā. </span></p>
<p class="p3">and should be honored and respected as such. </p>
<p class="p3"><span class="t1"> </span></p>
<p class="p3"><span class="t5">Yampi, bho, samaṇo gotamo campaṃ anuppatto campāyaṃ viharati gaggarāya pokkharaṇiyā tīre, atithimhākaṃ samaṇo gotamo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">atithi kho panamhehi sakkātabbo garukātabbo mānetabbo pūjetabbo apacetabbo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imināpaṅgena na arahati so bhavaṃ gotamo amhākaṃ dassanāya upasaṅkamituṃ. </span></p>
<p class="p3">For this reason, too, it’s not appropriate for Master Gotama to come to see me; </p>
<p class="p3"><span class="t1"> </span></p>
<p class="p3"><span class="t5">Atha kho mayameva arahāma taṃ bhavantaṃ gotamaṃ dassanāya upasaṅkamituṃ. </span></p>
<p class="p3">rather, it’s appropriate for me to go to see him. </p>
<p class="p3"><span class="t1"> </span></p>
<p class="p3"><span class="t5">Ettake kho ahaṃ, bho, tassa bhoto gotamassa vaṇṇe pariyāpuṇāmi, no ca kho so bhavaṃ gotamo ettakavaṇṇo. </span></p>
<p class="p3">This is the extent of Master Gotama’s praise that I have learned. But his praises are not confined to this, </p>
<p class="p3"><span class="t1"> </span></p>
<p class="p3"><span class="t5">Aparimāṇavaṇṇo hi so bhavaṃ gotamo”ti. </span></p>
<p class="p3">for the praise of Master Gotama is limitless.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, te brāhmaṇā soṇadaṇḍaṃ brāhmaṇaṃ etadavocuṃ: </span></p>
<p class="p3">When he had spoken, those brahmins said to him, </p>
<p class="p3"><span class="t1"> </span></p>
<p class="p3"><span class="t5">“yathā kho bhavaṃ soṇadaṇḍo samaṇassa gotamassa vaṇṇe bhāsati ito cepi so bhavaṃ gotamo yojanasate viharati, alameva saddhena kulaputtena dassanāya upasaṅkamituṃ api puṭosenā”ti. </span></p>
<p class="p3">“According to Soṇadaṇḍa’s praises, if Master Gotama were staying within a hundred leagues, it’d be worthwhile for a faithful gentleman to go to see him, even if they had to carry their own provisions in a shoulder bag.” </p>
<p class="p3"><span class="t1"> </span></p>
<p class="p3"><span class="t5">“Tena hi, bho, sabbeva mayaṃ samaṇaṃ gotamaṃ dassanāya upasaṅkamissāmā”ti. </span></p>
<p class="p3">“Well then, gentlemen, let’s all go to see the ascetic Gotama.” </p>
<p class="p3"><span class="t1"> </span></p>
<p class="p3"><span class="t5">4. Soṇadaṇḍaparivitakka </span></p>
<p class="p3">4. Soṇadaṇḍa’s Second Thoughts </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo mahatā brāhmaṇagaṇena saddhiṃ yena gaggarā pokkharaṇī tenupasaṅkami. </span></p>
<p class="p3">Then Soṇadaṇḍa together with a large group of brahmins went to see the Buddha. </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍassa brāhmaṇassa tirovanasaṇḍagatassa evaṃ cetaso parivitakko udapādi: </span></p>
<p class="p3">But as he reached the far side of the forest, this thought came to mind, </p>
<p class="p3"><span class="t1"> </span></p>
<p class="p3"><span class="t5">“ahañceva kho pana samaṇaṃ gotamaṃ pañhaṃ puccheyyaṃ; </span></p>
<p class="p3">“Suppose I was to ask the ascetic Gotama a question. </p>
<p class="p3"><span class="t1"> </span></p>
<p class="p3"><span class="t5">tatra ce maṃ samaṇo gotamo evaṃ vadeyya: </span></p>
<p class="p3">He might say to me: </p>
<p class="p3"><span class="t1"> </span></p>
<p class="p3"><span class="t5">‘na kho esa, brāhmaṇa, pañho evaṃ pucchitabbo, evaṃ nāmesa, brāhmaṇa, pañho pucchitabbo’ti, tena maṃ ayaṃ parisā paribhaveyya: </span></p>
<p class="p3">‘Brahmin, you shouldn’t ask your question like that. This is how you should ask it.’ And the assembly might disparage me for that: </p>
<p class="p3"><span class="t1"> </span></p>
<p class="p3"><span class="t5">‘bālo soṇadaṇḍo brāhmaṇo abyatto, nāsakkhi samaṇaṃ gotamaṃ yoniso pañhaṃ pucchitun’ti. </span></p>
<p class="p3">‘Soṇadaṇḍa is foolish and incompetent. He’s not able to properly ask the ascetic Gotama a question.’ </p>
<p class="p3"><span class="t1"> </span></p>
<p class="p3"><span class="t5">Yaṃ kho panāyaṃ parisā paribhaveyya, yasopi tassa hāyetha. </span></p>
<p class="p3">And when you’re disparaged by the assembly, your reputation diminishes. </p>
<p class="p3"><span class="t1"> </span></p>
<p class="p3"><span class="t5">Yassa kho pana yaso hāyetha, bhogāpi tassa hāyeyyuṃ. </span></p>
<p class="p3">When your reputation diminishes, your wealth also diminishes. </p>
<p class="p3"><span class="t1"> </span></p>
<p class="p3"><span class="t5">Yasoladdhā kho panamhākaṃ bhogā. </span></p>
<p class="p3">But my wealth relies on my reputation. </p>
<p class="p3"><span class="t1"> </span></p>
<p class="p3"><span class="t5">Mamañceva kho pana samaṇo gotamo pañhaṃ puccheyya, tassa cāhaṃ pañhassa veyyākaraṇena cittaṃ na ārādheyyaṃ; </span></p>
<p class="p3">Or if the ascetic Gotama asks me a question, I might not satisfy him with my answer. </p>
<p class="p3"><span class="t1"> </span></p>
<p class="p3"><span class="t5">tatra ce maṃ samaṇo gotamo evaṃ vadeyya: </span></p>
<p class="p3">He might say to me: </p>
<p class="p3"><span class="t1"> </span></p>
<p class="p3"><span class="t5">‘na kho esa, brāhmaṇa, pañho evaṃ byākātabbo, evaṃ nāmesa, brāhmaṇa, pañho byākātabbo’ti, tena maṃ ayaṃ parisā paribhaveyya: </span></p>
<p class="p3">‘Brahmin, you shouldn’t answer the question like that. This is how you should answer it.’ And the assembly might disparage me for that: </p>
<p class="p3"><span class="t1"> </span></p>
<p class="p3"><span class="t5">‘bālo soṇadaṇḍo brāhmaṇo abyatto, nāsakkhi samaṇassa gotamassa pañhassa veyyākaraṇena cittaṃ ārādhetun’ti. </span></p>
<p class="p3">‘Soṇadaṇḍa is foolish and incompetent. He’s not able to satisfy the ascetic Gotama’s mind with his answer.’ </p>
<p class="p3"><span class="t1"> </span></p>
<p class="p3"><span class="t5">Yaṃ kho panāyaṃ parisā paribhaveyya, yasopi tassa hāyetha. </span></p>
<p class="p3">And when you’re disparaged by the assembly, your reputation diminishes. </p>
<p class="p3"><span class="t1"> </span></p>
<p class="p3"><span class="t5">Yassa kho pana yaso hāyetha, bhogāpi tassa hāyeyyuṃ. </span></p>
<p class="p3">When your reputation diminishes, your wealth also diminishes. </p>
<p class="p3"><span class="t1"> </span></p>
<p class="p3"><span class="t5">Yasoladdhā kho panamhākaṃ bhogā. </span></p>
<p class="p3">But my wealth relies on my reputation. </p>
<p class="p3"><span class="t1"> </span></p>
<p class="p3"><span class="t5">Ahañceva kho pana evaṃ samīpagato samāno adisvāva samaṇaṃ gotamaṃ nivatteyyaṃ, tena maṃ ayaṃ parisā paribhaveyya: </span></p>
<p class="p3">On the other hand, if I were to turn back after having come so far without having seen the ascetic Gotama, the assembly might disparage me for that: </p>
<p class="p3"><span class="t1"> </span></p>
<p class="p3"><span class="t5">‘bālo soṇadaṇḍo brāhmaṇo abyatto mānathaddho bhīto ca, no visahati samaṇaṃ gotamaṃ dassanāya upasaṅkamituṃ, kathañhi nāma evaṃ samīpagato samāno adisvā samaṇaṃ gotamaṃ nivattissatī’ti. </span></p>
<p class="p3">‘Soṇadaṇḍa is foolish and incompetent. He’s stuck-up and scared. He doesn’t dare to go and see the ascetic Gotama. For how on earth can he turn back after having come so far without having seen the ascetic Gotama!’ </p>
<p class="p3"><span class="t1"> </span></p>
<p class="p3"><span class="t5">Yaṃ kho panāyaṃ parisā paribhaveyya, yasopi tassa hāyetha. </span></p>
<p class="p3">And when you’re disparaged by the assembly, your reputation diminishes. </p>
<p class="p3"><span class="t1"> </span></p>
<p class="p3"><span class="t5">Yassa kho pana yaso hāyetha, bhogāpi tassa hāyeyyuṃ, </span></p>
<p class="p3">When your reputation diminishes, your wealth also diminishes. </p>
<p class="p3"><span class="t1"> </span></p>
<p class="p3"><span class="t5">yasoladdhā kho panamhākaṃ bhogā”ti. </span></p>
<p class="p3">But my wealth relies on my reputation.” </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then Soṇadaṇḍa went up to the Buddha, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. </span></p>
<p class="p3">When the greetings and polite conversation were over, he sat down to one side. </p>
<p class="p3"><span class="t1"> </span></p>
<p class="p3"><span class="t5">Campeyyakāpi kho brāhmaṇagahapatikā appekacce bhagavantaṃ abhivādetvā ekamantaṃ nisīdiṃsu; appekacce bhagavatā saddhiṃ sammodiṃsu; sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu; appekacce yena bhagavā tenañjaliṃ paṇāmetvā ekamantaṃ nisīdiṃsu; appekacce nāmagottaṃ sāvetvā ekamantaṃ nisīdiṃsu; appekacce tuṇhībhūtā ekamantaṃ nisīdiṃsu. </span></p>
<p class="p3">Before sitting down to one side, some of the brahmins and householders of Campā bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent. </p>
<p class="p3"><span class="t1"> </span></p>
<p class="p3"><span class="t5">Tatrapi sudaṃ soṇadaṇḍo brāhmaṇo etadeva bahulamanuvitakkento nisinno hoti: </span></p>
<p class="p3">But while sitting there, Soṇadaṇḍa continued to be plagued by many second thoughts. He thought, </p>
<p class="p3"><span class="t1"> </span></p>
<p class="p3"><span class="t5">“ahañceva kho pana samaṇaṃ gotamaṃ pañhaṃ puccheyyaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tatra ce maṃ samaṇo gotamo evaṃ vadeyya: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na kho esa, brāhmaṇa, pañho evaṃ pucchitabbo, evaṃ nāmesa, brāhmaṇa, pañho pucchitabbo’ti, tena maṃ ayaṃ parisā paribhaveyya: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bālo soṇadaṇḍo brāhmaṇo abyatto, nāsakkhi samaṇaṃ gotamaṃ yoniso pañhaṃ pucchitun’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ kho panāyaṃ parisā paribhaveyya, yasopi tassa hāyetha. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yassa kho pana yaso hāyetha, bhogāpi tassa hāyeyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasoladdhā kho panamhākaṃ bhogā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Mamañceva kho pana samaṇo gotamo pañhaṃ puccheyya, tassa cāhaṃ pañhassa veyyākaraṇena cittaṃ na ārādheyyaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tatra ce maṃ samaṇo gotamo evaṃ vadeyya: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na kho esa, brāhmaṇa, pañho evaṃ byākātabbo, evaṃ nāmesa, brāhmaṇa, pañho byākātabbo’ti, tena maṃ ayaṃ parisā paribhaveyya: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘bālo soṇadaṇḍo brāhmaṇo abyatto, nāsakkhi samaṇassa gotamassa pañhassa veyyākaraṇena cittaṃ ārādhetun’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yaṃ kho panāyaṃ parisā paribhaveyya, yasopi tassa hāyetha. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yassa kho pana yaso hāyetha, bhogāpi tassa hāyeyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasoladdhā kho panamhākaṃ bhogā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Aho vata maṃ samaṇo gotamo sake ācariyake tevijjake pañhaṃ puccheyya, addhā vatassāhaṃ cittaṃ ārādheyyaṃ pañhassa veyyākaraṇenā”ti. </span></p>
<p class="p3">“If only the ascetic Gotama would ask me about my own teacher’s scriptural heritage of the three Vedas! Then I could definitely satisfy his mind with my answer.” </p>
<p class="p3"><span class="t1"> </span></p>
<p class="p3"><span class="t5">5. Brāhmaṇapaññatti </span></p>
<p class="p3">5. What Makes a Brahmin </p>
<p class="p3"><span class="t1"> </span></p>
<p class="p3"><span class="t5">Atha kho bhagavato soṇadaṇḍassa brāhmaṇassa cetasā cetoparivitakkamaññāya etadahosi: </span></p>
<p class="p3">Then the Buddha, knowing what Soṇadaṇda was thinking, thought, </p>
<p class="p3"><span class="t1"> </span></p>
<p class="p3"><span class="t5">“vihaññati kho ayaṃ soṇadaṇḍo brāhmaṇo sakena cittena. </span></p>
<p class="p3">“This brahmin Soṇadaṇḍa is worried by his own thoughts. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ soṇadaṇḍaṃ brāhmaṇaṃ sake ācariyake tevijjake pañhaṃ puccheyyan”ti. </span></p>
<p class="p3">Why don’t I ask him about his own teacher’s scriptural heritage of the three Vedas?” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā soṇadaṇḍaṃ brāhmaṇaṃ etadavoca: </span></p>
<p class="p3">So he said to Soṇadaṇḍa, </p>
<p class="p3"><span class="t1"> </span></p>
<p class="p3"><span class="t5">“katihi pana, brāhmaṇa, aṅgehi samannāgataṃ brāhmaṇā brāhmaṇaṃ paññapenti; </span></p>
<p class="p3">“Brahmin, how many factors must a brahmin possess for the brahmins to describe him as a brahmin; </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti? </span></p>
<p class="p3">and so that when he says ‘I am a brahmin’ he speaks rightly, without falling into falsehood?” </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍassa brāhmaṇassa etadahosi: </span></p>
<p class="p3">Then Soṇadaṇḍa thought, </p>
<p class="p3"><span class="t1"> </span></p>
<p class="p3"><span class="t5">“yaṃ vata no ahosi icchitaṃ, yaṃ ākaṅkhitaṃ, yaṃ adhippetaṃ, yaṃ abhipatthitaṃ: </span></p>
<p class="p3">“The ascetic Gotama has asked me about exactly what I wanted, what I wished for, what I desired, what I yearned for; that is, my own scriptural heritage. </p>
<p class="p3"><span class="t1"> </span></p>
<p class="p3"><span class="t5">‘aho vata maṃ samaṇo gotamo sake ācariyake tevijjake pañhaṃ puccheyya, addhā vatassāhaṃ cittaṃ ārādheyyaṃ pañhassa veyyākaraṇenā’ti, tatra maṃ samaṇo gotamo sake ācariyake tevijjake pañhaṃ pucchati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Addhā vatassāhaṃ cittaṃ ārādhessāmi pañhassa veyyākaraṇenā”ti. </span></p>
<p class="p3">I can definitely satisfy his mind with my answer.” </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo abbhunnāmetvā kāyaṃ anuviloketvā parisaṃ bhagavantaṃ etadavoca: </span></p>
<p class="p3">Then Soṇadaṇḍa straightened his back, looked around the assembly, and said to the Buddha, </p>
<p class="p3"><span class="t1"> </span></p>
<p class="p3"><span class="t5">“pañcahi, bho gotama, aṅgehi samannāgataṃ brāhmaṇā brāhmaṇaṃ paññapenti; </span></p>
<p class="p3">“Master Gotama, a brahmin must possess five factors for the brahmins to describe him as a brahmin; </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyya. </span></p>
<p class="p3">and so that when he says ‘I am a brahmin’ he speaks rightly, without falling into falsehood. </p>
<p class="p3"><span class="t1"> </span></p>
<p class="p3"><span class="t5">Katamehi pañcahi? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Idha, bho gotama, brāhmaṇo ubhato sujāto hoti mātito ca pitito ca, saṃsuddhagahaṇiko yāva sattamā pitāmahayugā akkhitto anupakkuṭṭho jātivādena; </span></p>
<p class="p3">It’s when a brahmin is well born on both his mother’s and father’s side, of pure descent, irrefutable and impeccable in questions of ancestry back to the seventh paternal generation. </p>
<p class="p3"><span class="t1"> </span></p>
<p class="p3"><span class="t5">ajjhāyako hoti mantadharo tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo lokāyatamahāpurisalakkhaṇesu anavayo; </span></p>
<p class="p3">He recites and remembers the hymns, and have mastered the three Vedas, together with their vocabularies, ritual, phonology and etymology, and the testament as fifth. He knows philology and grammar, and is well versed in cosmology and the marks of a great man. </p>
<p class="p3"><span class="t1"> </span></p>
<p class="p3"><span class="t5">abhirūpo hoti dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya; </span></p>
<p class="p3">He is attractive, good-looking, lovely, of surpassing beauty. He is magnificent, splendid, remarkable to behold. </p>
<p class="p3"><span class="t1"> </span></p>
<p class="p3"><span class="t5">sīlavā hoti vuddhasīlī vuddhasīlena samannāgato; </span></p>
<p class="p3">He is ethical, mature in ethical conduct. </p>
<p class="p3"><span class="t1"> </span></p>
<p class="p3"><span class="t5">paṇḍito ca hoti medhāvī paṭhamo vā dutiyo vā sujaṃ paggaṇhantānaṃ. </span></p>
<p class="p3">He’s astute and clever, being the first or second to hold the sacrificial ladle. </p>
<p class="p3"><span class="t1"> </span></p>
<p class="p3"><span class="t5">Imehi kho, bho gotama, pañcahi aṅgehi samannāgataṃ brāhmaṇā brāhmaṇaṃ paññapenti; </span></p>
<p class="p3">These are the five factors which a brahmin must possess for the brahmins to describe him as a brahmin; </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti. </span></p>
<p class="p3">and so that when he says ‘I am a brahmin’ he speaks rightly, without falling into falsehood.” </p>
<p class="p3"><span class="t1"> </span></p>
<p class="p3"><span class="t5">“Imesaṃ pana, brāhmaṇa, pañcannaṃ aṅgānaṃ sakkā ekaṃ aṅgaṃ ṭhapayitvā catūhaṅgehi samannāgataṃ brāhmaṇā brāhmaṇaṃ paññapetuṃ; </span></p>
<p class="p3">“But brahmin, is it possible to set aside one of these five factors and still rightly describe someone as a brahmin?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Sakkā, bho gotama. </span></p>
<p class="p3">“It is possible, Master Gotama. </p>
<p class="p3"><span class="t1"> </span></p>
<p class="p3"><span class="t5">Imesañhi, bho gotama, pañcannaṃ aṅgānaṃ vaṇṇaṃ ṭhapayāma. </span></p>
<p class="p3">We could leave appearance out of the five factors. </p>
<p class="p3"><span class="t1"> </span></p>
<p class="p3"><span class="t5">Kiñhi vaṇṇo karissati? </span></p>
<p class="p3">For what does appearance matter? </p>
<p class="p3"><span class="t1"> </span></p>
<p class="p3"><span class="t5">Yato kho, bho gotama, brāhmaṇo ubhato sujāto hoti mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ajjhāyako ca hoti mantadharo ca tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo lokāyatamahāpurisalakkhaṇesu anavayo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sīlavā ca hoti vuddhasīlī vuddhasīlena samannāgato; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">paṇḍito ca hoti medhāvī paṭhamo vā dutiyo vā sujaṃ paggaṇhantānaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imehi kho, bho gotama, catūhaṅgehi samannāgataṃ brāhmaṇā brāhmaṇaṃ paññapenti; </span></p>
<p class="p3">A brahmin must possess the remaining four factors for the brahmins to rightly describe him as a brahmin.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Imesaṃ pana, brāhmaṇa, catunnaṃ aṅgānaṃ sakkā ekaṃ aṅgaṃ ṭhapayitvā tīhaṅgehi samannāgataṃ brāhmaṇā brāhmaṇaṃ paññapetuṃ; </span></p>
<p class="p3">“But brahmin, is it possible to set aside one of these four factors and still rightly describe someone as a brahmin?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Sakkā, bho gotama. </span></p>
<p class="p3">“It is possible, Master Gotama. </p>
<p class="p3"><span class="t1"> </span></p>
<p class="p3"><span class="t5">Imesañhi, bho gotama, catunnaṃ aṅgānaṃ mante ṭhapayāma. </span></p>
<p class="p3">We could leave the hymns out of the five factors. </p>
<p class="p3"><span class="t1"> </span></p>
<p class="p3"><span class="t5">Kiñhi mantā karissanti? </span></p>
<p class="p3">For what do the hymns matter? </p>
<p class="p3"><span class="t1"> </span></p>
<p class="p3"><span class="t5">Yato kho, bho gotama, brāhmaṇo ubhato sujāto hoti mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sīlavā ca hoti vuddhasīlī vuddhasīlena samannāgato; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">paṇḍito ca hoti medhāvī paṭhamo vā dutiyo vā sujaṃ paggaṇhantānaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imehi kho, bho gotama, tīhaṅgehi samannāgataṃ brāhmaṇā brāhmaṇaṃ paññapenti; </span></p>
<p class="p3">A brahmin must possess the remaining three factors for the brahmins to rightly describe him as a brahmin.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Imesaṃ pana, brāhmaṇa, tiṇṇaṃ aṅgānaṃ sakkā ekaṃ aṅgaṃ ṭhapayitvā dvīhaṅgehi samannāgataṃ brāhmaṇā brāhmaṇaṃ paññapetuṃ; </span></p>
<p class="p3">“But brahmin, is it possible to set aside one of these three factors and still rightly describe someone as a brahmin?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Sakkā, bho gotama. </span></p>
<p class="p3">“It is possible, Master Gotama. </p>
<p class="p3"><span class="t1"> </span></p>
<p class="p3"><span class="t5">Imesañhi, bho gotama, tiṇṇaṃ aṅgānaṃ jātiṃ ṭhapayāma. </span></p>
<p class="p3">We could leave birth out of the five factors. </p>
<p class="p3"><span class="t1"> </span></p>
<p class="p3"><span class="t5">Kiñhi jāti karissati? </span></p>
<p class="p3">For what does birth matter? </p>
<p class="p3"><span class="t1"> </span></p>
<p class="p3"><span class="t5">Yato kho, bho gotama, brāhmaṇo sīlavā hoti vuddhasīlī vuddhasīlena samannāgato; </span></p>
<p class="p3">It’s when a brahmin is ethical, mature in ethical conduct; </p>
<p class="p3"><span class="t1"> </span></p>
<p class="p3"><span class="t5">paṇḍito ca hoti medhāvī paṭhamo vā dutiyo vā sujaṃ paggaṇhantānaṃ. </span></p>
<p class="p3">and he’s astute and clever, being the first or second to hold the sacrificial ladle. </p>
<p class="p3"><span class="t1"> </span></p>
<p class="p3"><span class="t5">Imehi kho, bho gotama, dvīhaṅgehi samannāgataṃ brāhmaṇā brāhmaṇaṃ paññapenti; </span></p>
<p class="p3">A brahmin must possess these two factors for the brahmins to rightly describe him as a brahmin.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ vutte, te brāhmaṇā soṇadaṇḍaṃ brāhmaṇaṃ etadavocuṃ: </span></p>
<p class="p3">When he had spoken, those brahmins said to him, </p>
<p class="p3"><span class="t1"> </span></p>
<p class="p3"><span class="t5">“mā bhavaṃ soṇadaṇḍo evaṃ avaca, mā bhavaṃ soṇadaṇḍo evaṃ avaca. </span></p>
<p class="p3">“Please don’t say that, Master Soṇadaṇda, please don’t say that! </p>
<p class="p3"><span class="t1"> </span></p>
<p class="p3"><span class="t5">Apavadateva bhavaṃ soṇadaṇḍo vaṇṇaṃ, apavadati mante, apavadati jātiṃ, ekaṃsena bhavaṃ soṇadaṇḍo samaṇasseva gotamassa vādaṃ anupakkhandatī”ti. </span></p>
<p class="p3">You’re just condemning appearance, the hymns, and birth! You’re totally going over to the ascetic Gotama’s doctrine!” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā te brāhmaṇe etadavoca: </span></p>
<p class="p3">So the Buddha said to them, </p>
<p class="p3"><span class="t1"> </span></p>
<p class="p3"><span class="t5">“sace kho tumhākaṃ brāhmaṇānaṃ evaṃ hoti: </span></p>
<p class="p3">“Well, brahmins, if you think that </p>
<p class="p3"><span class="t1"> </span></p>
<p class="p3"><span class="t5">‘appassuto ca soṇadaṇḍo brāhmaṇo, akalyāṇavākkaraṇo ca soṇadaṇḍo brāhmaṇo, duppañño ca soṇadaṇḍo brāhmaṇo, na ca pahoti soṇadaṇḍo brāhmaṇo samaṇena gotamena saddhiṃ asmiṃ vacane paṭimantetun’ti, tiṭṭhatu soṇadaṇḍo brāhmaṇo, tumhe mayā saddhiṃ mantavho asmiṃ vacane. </span></p>
<p class="p3">Soṇadaṇḍa is uneducated, a poor speaker, witless, and not capable of having a dialogue with me about this, then leave him aside and you can have a dialogue with me. </p>
<p class="p3"><span class="t1"> </span></p>
<p class="p3"><span class="t5">Sace pana tumhākaṃ brāhmaṇānaṃ evaṃ hoti: </span></p>
<p class="p3">But if you think that </p>
<p class="p3"><span class="t1"> </span></p>
<p class="p3"><span class="t5">‘bahussuto ca soṇadaṇḍo brāhmaṇo, kalyāṇavākkaraṇo ca soṇadaṇḍo brāhmaṇo, paṇḍito ca soṇadaṇḍo brāhmaṇo, pahoti ca soṇadaṇḍo brāhmaṇo samaṇena gotamena saddhiṃ asmiṃ vacane paṭimantetun’ti, tiṭṭhatha tumhe, soṇadaṇḍo brāhmaṇo mayā saddhiṃ paṭimantetū”ti. </span></p>
<p class="p3">he’s learned, a good speaker, astute, and capable of having a dialogue with me about this, then you should stand aside and let him have a dialogue with me.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, soṇadaṇḍo brāhmaṇo bhagavantaṃ etadavoca: </span></p>
<p class="p3">When he said this, Soṇadaṇḍa said to the Buddha, </p>
<p class="p3"><span class="t1"> </span></p>
<p class="p3"><span class="t5">“tiṭṭhatu bhavaṃ gotamo, tuṇhī bhavaṃ gotamo hotu, ahameva tesaṃ sahadhammena paṭivacanaṃ karissāmī”ti. </span></p>
<p class="p3">“Let it be, Master Gotama, be silent. I myself will respond to them in a legitimate manner.” </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo te brāhmaṇe etadavoca: </span></p>
<p class="p3">Then he said to those brahmins, </p>
<p class="p3"><span class="t1"> </span></p>
<p class="p3"><span class="t5">“mā bhavanto evaṃ avacuttha, mā bhavanto evaṃ avacuttha: </span></p>
<p class="p3">“Don’t say this, gentlemen, don’t say this: </p>
<p class="p3"><span class="t1"> </span></p>
<p class="p3"><span class="t5">‘apavadateva bhavaṃ soṇadaṇḍo vaṇṇaṃ, apavadati mante, apavadati jātiṃ, ekaṃsena bhavaṃ soṇadaṇḍo samaṇasseva gotamassa vādaṃ anupakkhandatī’ti. </span></p>
<p class="p3">‘You’re just condemning appearance, the hymns, and birth! You’re totally going over to the ascetic Gotama’s doctrine!’ </p>
<p class="p3"><span class="t1"> </span></p>
<p class="p3"><span class="t5">Nāhaṃ, bho, apavadāmi vaṇṇaṃ vā mante vā jātiṃ vā”ti. </span></p>
<p class="p3">I’m not condemning appearance, hymns, or birth.” </p>
<p class="p3"><span class="t1"> </span></p>
<p class="p3"><span class="t5">Tena kho pana samayena soṇadaṇḍassa brāhmaṇassa bhāgineyyo aṅgako nāma māṇavako tassaṃ parisāyaṃ nisinno hoti. </span></p>
<p class="p3">Now at that time Soṇadaṇḍa’s nephew, the student Aṅgaka was sitting in that assembly. </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo te brāhmaṇe etadavoca: </span></p>
<p class="p3">Then Soṇadaṇḍa said to those brahmins, </p>
<p class="p3"><span class="t1"> </span></p>
<p class="p3"><span class="t5">“passanti no bhonto imaṃ aṅgakaṃ māṇavakaṃ amhākaṃ bhāgineyyan”ti? </span></p>
<p class="p3">“Gentlemen, do you see my nephew, the student Aṅgaka?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”. </span></p>
<p class="p3">“Yes, sir.” </p>
<p class="p3"><span class="t1"> </span></p>
<p class="p3"><span class="t5">“Aṅgako kho, bho, māṇavako abhirūpo dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya, nāssa imissaṃ parisāyaṃ samasamo atthi vaṇṇena ṭhapetvā samaṇaṃ gotamaṃ. </span></p>
<p class="p3">“Aṅgaka is attractive, good-looking, lovely, of surpassing beauty. He is magnificent, splendid, remarkable to behold. There’s no-one in this assembly so good-looking, apart from the ascetic Gotama. </p>
<p class="p3"><span class="t1"> </span></p>
<p class="p3"><span class="t5">Aṅgako kho māṇavako ajjhāyako mantadharo, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo lokāyatamahāpurisalakkhaṇesu anavayo. </span></p>
<p class="p3">Aṅgaka recites and remembers the hymns, and have mastered the three Vedas, together with their vocabularies, ritual, phonology and etymology, and the testament as fifth. He knows philology and grammar, and is well versed in cosmology and the marks of a great man. </p>
<p class="p3"><span class="t1"> </span></p>
<p class="p3"><span class="t5">Ahamassa mante vācetā. </span></p>
<p class="p3">And I am the one who teaches him the hymns. </p>
<p class="p3"><span class="t1"> </span></p>
<p class="p3"><span class="t5">Aṅgako kho māṇavako ubhato sujāto mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena. </span></p>
<p class="p3">Aṅgaka is well born on both his mother’s and father’s side, of pure descent, irrefutable and impeccable in questions of ancestry back to the seventh paternal generation. </p>
<p class="p3"><span class="t1"> </span></p>
<p class="p3"><span class="t5">Ahamassa mātāpitaro jānāmi. </span></p>
<p class="p3">And I know his mother and father. </p>
<p class="p3"><span class="t1"> </span></p>
<p class="p3"><span class="t5">Aṅgako kho māṇavako pāṇampi haneyya, adinnampi ādiyeyya, paradārampi gaccheyya, musāvādampi bhaṇeyya, majjampi piveyya, ettha dāni, bho, kiṃ vaṇṇo karissati, kiṃ mantā, kiṃ jāti? </span></p>
<p class="p3">But if Aṅgaka were to kill living creatures, steal, commit adultery, lie, and drink alcohol, then what’s the use of his appearance, his hymns, or his birth? </p>
<p class="p3"><span class="t1"> </span></p>
<p class="p3"><span class="t5">Yato kho, bho, brāhmaṇo sīlavā ca hoti vuddhasīlī vuddhasīlena samannāgato, </span></p>
<p class="p3">It’s when a brahmin is ethical, mature in ethical conduct; </p>
<p class="p3"><span class="t1"> </span></p>
<p class="p3"><span class="t5">paṇḍito ca hoti medhāvī paṭhamo vā dutiyo vā sujaṃ paggaṇhantānaṃ. </span></p>
<p class="p3">and he’s astute and clever, being the first or second to hold the sacrificial ladle. </p>
<p class="p3"><span class="t1"> </span></p>
<p class="p3"><span class="t5">Imehi kho, bho, dvīhaṅgehi samannāgataṃ brāhmaṇā brāhmaṇaṃ paññapenti; </span></p>
<p class="p3">A brahmin must possess these two factors for the brahmins to rightly describe him as a brahmin.” </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">6. Sīlapaññākathā </span></p>
<p class="p3">6. The Discussion of Ethics and Wisdom </p>
<p class="p3"><span class="t1"> </span></p>
<p class="p3"><span class="t5">“Imesaṃ pana, brāhmaṇa, dvinnaṃ aṅgānaṃ sakkā ekaṃ aṅgaṃ ṭhapayitvā ekena aṅgena samannāgataṃ brāhmaṇā brāhmaṇaṃ paññapetuṃ; </span></p>
<p class="p3">“But brahmin, is it possible to set aside one of these two factors and still rightly describe someone as a brahmin?” </p>
<p class="p3"><span class="t1"> </span></p>
<p class="p3"><span class="t5">‘brāhmaṇosmī’ti ca vadamāno sammā vadeyya, na ca pana musāvādaṃ āpajjeyyā”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama. </span></p>
<p class="p3">“No, Master Gotama. </p>
<p class="p3"><span class="t1"> </span></p>
<p class="p3"><span class="t5">Sīlaparidhotā hi, bho gotama, paññā; paññāparidhotaṃ sīlaṃ. </span></p>
<p class="p3">For wisdom is cleansed by ethics, and ethics are cleansed by wisdom. </p>
<p class="p3"><span class="t1"> </span></p>
<p class="p3"><span class="t5">Yattha sīlaṃ tattha paññā, yattha paññā tattha sīlaṃ. </span></p>
<p class="p3">Ethics and wisdom always go together. </p>
<p class="p3"><span class="t1"> </span></p>
<p class="p3"><span class="t5">Sīlavato paññā, paññavato sīlaṃ. </span></p>
<p class="p3">An ethical person is wise, and a wise person ethical. </p>
<p class="p3"><span class="t1"> </span></p>
<p class="p3"><span class="t5">Sīlapaññāṇañca pana lokasmiṃ aggamakkhāyati. </span></p>
<p class="p3">And ethics and wisdom are said to be the best things in the world. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bho gotama, hatthena vā hatthaṃ dhoveyya, pādena vā pādaṃ dhoveyya; </span></p>
<p class="p3">It’s just like when you clean one hand with the other, or clean one foot with the other. </p>
<p class="p3"><span class="t1"> </span></p>
<p class="p3"><span class="t5">evameva kho, bho gotama, sīlaparidhotā paññā, paññāparidhotaṃ sīlaṃ. </span></p>
<p class="p3">In the same way, wisdom is cleansed by ethics, and ethics are cleansed by wisdom. </p>
<p class="p3"><span class="t1"> </span></p>
<p class="p3"><span class="t5">Yattha sīlaṃ tattha paññā, yattha paññā tattha sīlaṃ. </span></p>
<p class="p3">Ethics and wisdom always go together. </p>
<p class="p3"><span class="t1"> </span></p>
<p class="p3"><span class="t5">Sīlavato paññā, paññavato sīlaṃ. </span></p>
<p class="p3">An ethical person is wise, and a wise person ethical. </p>
<p class="p3"><span class="t1"> </span></p>
<p class="p3"><span class="t5">Sīlapaññāṇañca pana lokasmiṃ aggamakkhāyatī”ti. </span></p>
<p class="p3">And ethics and wisdom are said to be the best things in the world.” </p>
<p class="p3"><span class="t1"> </span></p>
<p class="p3"><span class="t5">“Evametaṃ, brāhmaṇa, evametaṃ, brāhmaṇa, sīlaparidhotā hi, brāhmaṇa, paññā, paññāparidhotaṃ sīlaṃ. </span></p>
<p class="p3">“That’s so true, brahmin, that’s so true! For wisdom is cleansed by ethics, and ethics are cleansed by wisdom. </p>
<p class="p3"><span class="t1"> </span></p>
<p class="p3"><span class="t5">Yattha sīlaṃ tattha paññā, yattha paññā tattha sīlaṃ. </span></p>
<p class="p3">Ethics and wisdom always go together. </p>
<p class="p3"><span class="t1"> </span></p>
<p class="p3"><span class="t5">Sīlavato paññā, paññavato sīlaṃ. </span></p>
<p class="p3">An ethical person is wise, and a wise person ethical. </p>
<p class="p3"><span class="t1"> </span></p>
<p class="p3"><span class="t5">Sīlapaññāṇañca pana lokasmiṃ aggamakkhāyati. </span></p>
<p class="p3">And ethics and wisdom are said to be the best things in the world. </p>
<p class="p3"><span class="t1"> </span></p>
<p class="p3"><span class="t5">Seyyathāpi, brāhmaṇa, hatthena vā hatthaṃ dhoveyya, pādena vā pādaṃ dhoveyya; </span></p>
<p class="p3">It’s just like when you clean one hand with the other, or clean one foot with the other. </p>
<p class="p3"><span class="t1"> </span></p>
<p class="p3"><span class="t5">evameva kho, brāhmaṇa, sīlaparidhotā paññā, paññāparidhotaṃ sīlaṃ. </span></p>
<p class="p3">In the same way, wisdom is cleansed by ethics, and ethics are cleansed by wisdom. </p>
<p class="p3"><span class="t1"> </span></p>
<p class="p3"><span class="t5">Yattha sīlaṃ tattha paññā, yattha paññā tattha sīlaṃ. </span></p>
<p class="p3">Ethics and wisdom always go together. </p>
<p class="p3"><span class="t1"> </span></p>
<p class="p3"><span class="t5">Sīlavato paññā, paññavato sīlaṃ. </span></p>
<p class="p3">An ethical person is wise, and a wise person ethical. </p>
<p class="p3"><span class="t1"> </span></p>
<p class="p3"><span class="t5">Sīlapaññāṇañca pana lokasmiṃ aggamakkhāyati. </span></p>
<p class="p3">And ethics and wisdom are said to be the best things in the world. </p>
<p class="p3"><span class="t1"> </span></p>
<p class="p3"><span class="t5">Katamaṃ pana taṃ, brāhmaṇa, sīlaṃ? </span></p>
<p class="p3">But what, brahmin, is that ethical conduct? </p>
<p class="p3"><span class="t1"> </span></p>
<p class="p3"><span class="t5">Katamā sā paññā”ti? </span></p>
<p class="p3">And what is that wisdom?” </p>
<p class="p3"><span class="t1"> </span></p>
<p class="p3"><span class="t5">“Ettakaparamāva mayaṃ, bho gotama, etasmiṃ atthe. </span></p>
<p class="p3">“That’s all I know about this matter, Master Gotama. </p>
<p class="p3"><span class="t1"> </span></p>
<p class="p3"><span class="t5">Sādhu vata bhavantaṃyeva gotamaṃ paṭibhātu etassa bhāsitassa attho”ti. </span></p>
<p class="p3">May Master Gotama himself please clarify the meaning of this.” </p>
<p class="p3"><span class="t1"> </span></p>
<p class="p3"><span class="t5">“Tena hi, brāhmaṇa, suṇohi, sādhukaṃ manasikarohi, bhāsissāmī”ti. </span></p>
<p class="p3">“Well then, brahmin, listen and pay close attention, I will speak.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho soṇadaṇḍo brāhmaṇo bhagavato paccassosi. </span></p>
<p class="p3">“Yes sir,” Soṇadaṇḍa replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“idha, brāhmaṇa, tathāgato loke uppajjati arahaṃ sammāsambuddho … pe … </span></p>
<p class="p3">“It’s when a Realized One arises in the world, perfected, a fully awakened Buddha … </p>
<p class="p3"><span class="t1"> </span></p>
<p class="p3"><span class="t5">Evaṃ kho, brāhmaṇa, bhikkhu sīlasampanno hoti. </span></p>
<p class="p3">That’s how a mendicant is accomplished in ethics. </p>
<p class="p3"><span class="t1"> </span></p>
<p class="p3"><span class="t5">Idaṃ kho taṃ, brāhmaṇa, sīlaṃ … pe … </span></p>
<p class="p3">This, brahmin, is that ethical conduct. … </p>
<p class="p3"><span class="t1"> </span></p>
<p class="p3"><span class="t5">paṭhamaṃ jhānaṃ upasampajja viharati … </span></p>
<p class="p3">They enter and remain in the first absorption … </p>
<p class="p3"><span class="t1"> </span></p>
<p class="p3"><span class="t5">dutiyaṃ jhānaṃ … </span></p>
<p class="p3">second absorption … </p>
<p class="p3"><span class="t1"> </span></p>
<p class="p3"><span class="t5">tatiyaṃ jhānaṃ … </span></p>
<p class="p3">third absorption … </p>
<p class="p3"><span class="t1"> </span></p>
<p class="p3"><span class="t5">catutthaṃ jhānaṃ upasampajja viharati … pe … </span></p>
<p class="p3">fourth absorption … </p>
<p class="p3"><span class="t1"> </span></p>
<p class="p3"><span class="t5">ñāṇadassanāya cittaṃ abhinīharati, abhininnāmeti … pe … </span></p>
<p class="p3">They extend and project the mind toward knowledge and vision … </p>
<p class="p3"><span class="t1"> </span></p>
<p class="p3"><span class="t5">Idampissa hoti paññāya … pe … </span></p>
<p class="p3">This pertains to their wisdom. … </p>
<p class="p3"><span class="t1"> </span></p>
<p class="p3"><span class="t5">nāparaṃ itthattāyāti pajānāti. </span></p>
<p class="p3">They understand: ‘… there is no return to any state of existence.’ </p>
<p class="p3"><span class="t1"> </span></p>
<p class="p3"><span class="t5">Idampissa hoti paññāya </span></p>
<p class="p3">This pertains to their wisdom. </p>
<p class="p3"><span class="t1"> </span></p>
<p class="p3"><span class="t5">ayaṃ kho sā, brāhmaṇa, paññā”ti. </span></p>
<p class="p3">This, brahmin, is that wisdom.” </p>
<p class="p3"><span class="t1"> </span></p>
<p class="p3"><span class="t5">7. Soṇadaṇḍaupāsakattapaṭivedanā </span></p>
<p class="p3">7. Soṇadaṇḍa Declares Himself a Lay Follower </p>
<p class="p3"><span class="t1"> </span></p>
<p class="p3"><span class="t5">Evaṃ vutte, soṇadaṇḍo brāhmaṇo bhagavantaṃ etadavoca: </span></p>
<p class="p3">When he had spoken, Soṇadaṇḍa said to the Buddha, </p>
<p class="p3"><span class="t1"> </span></p>
<p class="p3"><span class="t5">“abhikkantaṃ, bho gotama, abhikkantaṃ, bho gotama. </span></p>
<p class="p3">“Excellent, Master Gotama! Excellent! </p>
<p class="p3"><span class="t1"> </span></p>
<p class="p3"><span class="t5">Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya: ‘cakkhumanto rūpāni dakkhantī’ti; evamevaṃ bhotā gotamena anekapariyāyena dhammo pakāsito. </span></p>
<p class="p3">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the Teaching clear in many ways. </p>
<p class="p3"><span class="t1"> </span></p>
<p class="p3"><span class="t5">Esāhaṃ bhavantaṃ gotamaṃ saraṇaṃ gacchāmi, dhammañca, bhikkhusaṅghañca. </span></p>
<p class="p3">I go for refuge to Master Gotama, to the teaching, and to the mendicant Saṅgha. </p>
<p class="p3"><span class="t1"> </span></p>
<p class="p3"><span class="t5">Upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gataṃ. </span></p>
<p class="p3">From this day forth, may Master Gotama remember me as a lay follower who has gone for refuge for life. </p>
<p class="p3"><span class="t1"> </span></p>
<p class="p3"><span class="t5">Adhivāsetu ca me bhavaṃ gotamo svātanāya bhattaṃ saddhiṃ bhikkhusaṅghenā”ti. </span></p>
<p class="p3">Would you and the Order of monks please accept a meal from me tomorrow?” </p>
<p class="p3"><span class="t1"> </span></p>
<p class="p3"><span class="t5">Adhivāsesi bhagavā tuṇhībhāvena. </span></p>
<p class="p3">The Buddha consented in silence. </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo bhagavato adhivāsanaṃ viditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi. </span></p>
<p class="p3">Then, knowing that the Buddha had consented, Soṇadaṇḍa got up from his seat, bowed, and respectfully circled the Buddha, keeping him on his right, before leaving. </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo tassā rattiyā accayena sake nivesane paṇītaṃ khādanīyaṃ bhojanīyaṃ paṭiyādāpetvā bhagavato kālaṃ ārocāpesi: </span></p>
<p class="p3">And when the night had passed Soṇadaṇḍa had a variety of delicious foods prepared in his own home. Then he had the Buddha informed of the time, saying, </p>
<p class="p3"><span class="t1"> </span></p>
<p class="p3"><span class="t5">“kālo, bho gotama, niṭṭhitaṃ bhattan”ti. </span></p>
<p class="p3">“It’s time, Master Gotama, the meal is ready.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā pubbaṇhasamayaṃ nivāsetvā pattacīvaramādāya saddhiṃ bhikkhusaṅghena yena soṇadaṇḍassa brāhmaṇassa nivesanaṃ tenupasaṅkami; upasaṅkamitvā paññatte āsane nisīdi. </span></p>
<p class="p3">Then the Buddha robed up in the morning and, taking his bowl and robe, went to the home of Soṇadaṇḍa together with the mendicant Saṅgha, where he sat on the seat spread out. </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo buddhappamukhaṃ bhikkhusaṅghaṃ paṇītena khādanīyena bhojanīyena sahatthā santappesi sampavāresi. </span></p>
<p class="p3">Then Soṇadaṇḍa served and satisfied the mendicant Saṅgha headed by the Buddha with his own hands with a variety of delicious foods. </p>
<p class="p3"><span class="t1"> </span></p>
<p class="p3"><span class="t5">Atha kho soṇadaṇḍo brāhmaṇo bhagavantaṃ bhuttāviṃ onītapattapāṇiṃ aññataraṃ nīcaṃ āsanaṃ gahetvā ekamantaṃ nisīdi. </span></p>
<p class="p3">When the Buddha had eaten and washed his hand and bowl, Soṇadaṇḍa took a low seat and sat to one side. </p>
<p class="p3"><span class="t1"> </span></p>
<p class="p3"><span class="t5">Ekamantaṃ nisinno kho soṇadaṇḍo brāhmaṇo bhagavantaṃ etadavoca: </span></p>
<p class="p3">Seated to one side he said to the Buddha: </p>
<p class="p3"><span class="t1"> </span></p>
<p class="p3"><span class="t5">“ahañceva kho pana, bho gotama, parisagato samāno āsanā vuṭṭhahitvā bhavantaṃ gotamaṃ abhivādeyyaṃ, tena maṃ sā parisā paribhaveyya. </span></p>
<p class="p3">“Master Gotama, if, when I have gone to an assembly, I rise from my seat and bow to the Buddha, that assembly might disparage me for that. </p>
<p class="p3"><span class="t1"> </span></p>
<p class="p3"><span class="t5">Yaṃ kho pana sā parisā paribhaveyya, yasopi tassa hāyetha. </span></p>
<p class="p3">And when you’re disparaged by the assembly, your reputation diminishes. </p>
<p class="p3"><span class="t1"> </span></p>
<p class="p3"><span class="t5">Yassa kho pana yaso hāyetha, bhogāpi tassa hāyeyyuṃ. </span></p>
<p class="p3">When your reputation diminishes, your wealth also diminishes. </p>
<p class="p3"><span class="t1"> </span></p>
<p class="p3"><span class="t5">Yasoladdhā kho panamhākaṃ bhogā. </span></p>
<p class="p3">But my wealth relies on my reputation. </p>
<p class="p3"><span class="t1"> </span></p>
<p class="p3"><span class="t5">Ahañceva kho pana, bho gotama, parisagato samāno añjaliṃ paggaṇheyyaṃ, āsanā me taṃ bhavaṃ gotamo paccuṭṭhānaṃ dhāretu. </span></p>
<p class="p3">If, when I have gone to an assembly, I raise my joined palms, please take it that I have risen from my seat. </p>
<p class="p3"><span class="t1"> </span></p>
<p class="p3"><span class="t5">Ahañceva kho pana, bho gotama, parisagato samāno veṭhanaṃ omuñceyyaṃ, sirasā me taṃ bhavaṃ gotamo abhivādanaṃ dhāretu. </span></p>
<p class="p3">And if I undo my turban, please take it that I have bowed. </p>
<p class="p3"><span class="t1"> </span></p>
<p class="p3"><span class="t5">Ahañceva kho pana, bho gotama, yānagato samāno yānā paccorohitvā bhavantaṃ gotamaṃ abhivādeyyaṃ, tena maṃ sā parisā paribhaveyya. </span></p>
<p class="p3">And Master Gotama, if, when I am in a carriage, I rise from my seat and bow to the Buddha, that assembly might disparage me for that. </p>
<p class="p3"><span class="t1"> </span></p>
<p class="p3"><span class="t5">Yaṃ kho pana sā parisā paribhaveyya, yasopi tassa hāyetha, yassa kho pana yaso hāyetha, bhogāpi tassa hāyeyyuṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yasoladdhā kho panamhākaṃ bhogā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ahañceva kho pana, bho gotama, yānagato samāno patodalaṭṭhiṃ abbhunnāmeyyaṃ, yānā me taṃ bhavaṃ gotamo paccorohanaṃ dhāretu. </span></p>
<p class="p3">If, when I am in a carriage, I hold up my goad, please take it that I have got down from my carriage. </p>
<p class="p3"><span class="t1"> </span></p>
<p class="p3"><span class="t5">Ahañceva kho pana, bho gotama, yānagato samāno chattaṃ apanāmeyyaṃ, sirasā me taṃ bhavaṃ gotamo abhivādanaṃ dhāretū”ti. </span></p>
<p class="p3">And if I lower my sunshade, please take it that I have bowed.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā soṇadaṇḍaṃ brāhmaṇaṃ dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā pakkāmīti. </span></p>
<p class="p3">Then the Buddha educated, encouraged, fired up, and inspired the brahmin Soṇadaṇḍa with a Dhamma talk, after which he got up from his seat and left. </p>
<p class="p3"><span class="t1"> </span></p>
<p class="p3"><span class="t5">Soṇadaṇḍasuttaṃ niṭṭhitaṃ catutthaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
