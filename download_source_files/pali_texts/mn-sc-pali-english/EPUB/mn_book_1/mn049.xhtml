<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn049-Brahmanimantanikasutta  - On the Invitation of Brahmā </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Brahmanimantanikasutta </span></h3>
<p class="p3"><span class="t2">On the Invitation of Brahmā </span></p>
<p class="p3"><span class="t3">Majjhima Nikāya 49  - Middle Discourses 49 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā bhikkhū āmantesi: </span></p>
<p class="p3">There the Buddha addressed the mendicants, </p>
<p class="p3"><span class="t1"> </span></p>
<p class="p3"><span class="t5">“bhikkhavo”ti. </span></p>
<p class="p3">“Mendicants!” </p>
<p class="p3"><span class="t1"> </span></p>
<p class="p3"><span class="t5">“Bhadante”ti te bhikkhū bhagavato paccassosuṃ. </span></p>
<p class="p3">“Venerable sir,” they replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“Ekamidāhaṃ, bhikkhave, samayaṃ ukkaṭṭhāyaṃ viharāmi subhagavane sālarājamūle. </span></p>
<p class="p3">“At one time, mendicants, I was staying near Ukkaṭṭhā, in the Subhaga Forest at the root of a magnificent <i>sal</i> tree. </p>
<p class="p3"><span class="t1"> </span></p>
<p class="p3"><span class="t5">Tena kho pana, bhikkhave, samayena bakassa brahmuno evarūpaṃ pāpakaṃ diṭṭhigataṃ uppannaṃ hoti: </span></p>
<p class="p3">Now at that time Baka the Brahmā had the following harmful misconception: </p>
<p class="p3"><span class="t1"> </span></p>
<p class="p3"><span class="t5">‘idaṃ niccaṃ, idaṃ dhuvaṃ, idaṃ sassataṃ, idaṃ kevalaṃ, idaṃ acavanadhammaṃ, idañhi na jāyati na jīyati na mīyati na cavati na upapajjati, ito ca panaññaṃ uttari nissaraṇaṃ natthī’ti. </span></p>
<p class="p3">‘This is permanent, this is everlasting, this is eternal, this is whole, this is imperishable. For this is where there’s no being born, growing old, dying, passing away, or being reborn. And there’s no other escape beyond this.’ </p>
<p class="p3"><span class="t1"> </span></p>
<p class="p3"><span class="t5">Atha khvāhaṃ, bhikkhave, bakassa brahmuno cetasā cetoparivitakkamaññāya—</span></p>
<p class="p3">Then I knew what Baka the Brahmā was thinking. </p>
<p class="p3"><span class="t1"> </span></p>
<p class="p3"><span class="t5">seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—ukkaṭṭhāyaṃ subhagavane sālarājamūle antarahito tasmiṃ brahmaloke pāturahosiṃ. </span></p>
<p class="p3">As easily as a strong person would extend or contract their arm, I vanished from the Subhaga Forest and reappeared in that Brahmā realm. </p>
<p class="p3"><span class="t1"> </span></p>
<p class="p3"><span class="t5">Addasā kho maṃ, bhikkhave, bako brahmā dūratova āgacchantaṃ; </span></p>
<p class="p3">Baka saw me coming off in the distance </p>
<p class="p3"><span class="t1"> </span></p>
<p class="p3"><span class="t5">disvāna maṃ etadavoca: </span></p>
<p class="p3">and said, </p>
<p class="p3"><span class="t1"> </span></p>
<p class="p3"><span class="t5">‘ehi kho, mārisa, svāgataṃ, mārisa. </span></p>
<p class="p3">‘Come, good sir! Welcome, good sir! </p>
<p class="p3"><span class="t1"> </span></p>
<p class="p3"><span class="t5">Cirassaṃ kho, mārisa, imaṃ pariyāyamakāsi yadidaṃ idhāgamanāya. </span></p>
<p class="p3">It’s been a long time since you took the opportunity to come here. </p>
<p class="p3"><span class="t1"> </span></p>
<p class="p3"><span class="t5">Idañhi, mārisa, niccaṃ, idaṃ dhuvaṃ, idaṃ sassataṃ, idaṃ kevalaṃ, idaṃ acavanadhammaṃ, idañhi na jāyati na jīyati na mīyati na cavati na upapajjati. Ito ca panaññaṃ uttari nissaraṇaṃ natthī’ti. </span></p>
<p class="p3">For this is permanent, this is everlasting, this is eternal, this is complete, this is imperishable. For this is where there’s no being born, growing old, dying, passing away, or being reborn. And there’s no other escape beyond this.’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, ahaṃ, bhikkhave, bakaṃ brahmānaṃ etadavocaṃ: </span></p>
<p class="p3">When he had spoken, I said to him, </p>
<p class="p3"><span class="t1"> </span></p>
<p class="p3"><span class="t5">‘avijjāgato vata bho bako brahmā, avijjāgato vata bho bako brahmā; </span></p>
<p class="p3">‘Alas, Baka the Brahmā is lost in ignorance! Alas, Baka the Brahmā is lost in ignorance! </p>
<p class="p3"><span class="t1"> </span></p>
<p class="p3"><span class="t5">yatra hi nāma aniccaṃyeva samānaṃ niccanti vakkhati, addhuvaṃyeva samānaṃ dhuvanti vakkhati, asassataṃyeva samānaṃ sassatanti vakkhati, akevalaṃyeva samānaṃ kevalanti vakkhati, cavanadhammaṃyeva samānaṃ acavanadhammanti vakkhati; </span></p>
<p class="p3">Because what is actually impermanent, not lasting, transient, incomplete, and perishable, he says is permanent, everlasting, eternal, complete, and imperishable. </p>
<p class="p3"><span class="t1"> </span></p>
<p class="p3"><span class="t5">yattha ca pana jāyati jīyati mīyati cavati upapajjati tañca vakkhati: </span></p>
<p class="p3">And where there is being born, growing old, dying, passing away, and being reborn, he says that </p>
<p class="p3"><span class="t1"> </span></p>
<p class="p3"><span class="t5">“idañhi na jāyati na jīyati na mīyati na cavati na upapajjatī”ti; </span></p>
<p class="p3">there’s no being born, growing old, dying, passing away, or being reborn. </p>
<p class="p3"><span class="t1"> </span></p>
<p class="p3"><span class="t5">santañca panaññaṃ uttari nissaraṇaṃ “natthaññaṃ uttari nissaraṇan”ti vakkhatī’ti. </span></p>
<p class="p3">And although there is another escape beyond this, he says that there’s no other escape beyond this.’ </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, māro pāpimā aññataraṃ brahmapārisajjaṃ anvāvisitvā maṃ etadavoca: </span></p>
<p class="p3">Then Māra the Wicked took possession of a member of Brahmā’s retinue and said this to me, </p>
<p class="p3"><span class="t1"> </span></p>
<p class="p3"><span class="t5">‘bhikkhu bhikkhu, metamāsado metamāsado, eso hi, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānaṃ. </span></p>
<p class="p3">‘Mendicant, mendicant! Don’t attack this one! Don’t attack this one! For this is Brahmā, the Great Brahmā, the Undefeated, the Champion, the Universal Seer, the Wielder of Power, the Lord God, the Maker, the Author, the Best, the Begetter, the Controller, the Father of those who have been born and those yet to be born. </p>
<p class="p3"><span class="t1"> </span></p>
<p class="p3"><span class="t5">Ahesuṃ kho ye, bhikkhu, tayā pubbe samaṇabrāhmaṇā lokasmiṃ pathavīgarahakā pathavījigucchakā, āpagarahakā āpajigucchakā, tejagarahakā tejajigucchakā, vāyagarahakā vāyajigucchakā, bhūtagarahakā bhūtajigucchakā, devagarahakā devajigucchakā, pajāpatigarahakā pajāpatijigucchakā, brahmagarahakā brahmajigucchakā—</span></p>
<p class="p3">There have been ascetics and brahmins before you, mendicant, who criticized and loathed earth, water, air, fire, creatures, gods, the Creator, and Brahmā. </p>
<p class="p3"><span class="t1"> </span></p>
<p class="p3"><span class="t5">te kāyassa bhedā pāṇupacchedā hīne kāye patiṭṭhitā ahesuṃ. </span></p>
<p class="p3">When their bodies broke up and their breath was cut off they were reborn in a lower realm. </p>
<p class="p3"><span class="t1"> </span></p>
<p class="p3"><span class="t5">Ye pana, bhikkhu, tayā pubbe samaṇabrāhmaṇā lokasmiṃ pathavīpasaṃsakā pathavābhinandino, āpapasaṃsakā āpābhinandino, tejapasaṃsakā tejābhinandino, vāyapasaṃsakā vāyābhinandino, bhūtapasaṃsakā bhūtābhinandino, devapasaṃsakā devābhinandino, pajāpatipasaṃsakā pajāpatābhinandino, brahmapasaṃsakā brahmābhinandino—</span></p>
<p class="p3">There have been ascetics and brahmins before you, mendicant, who praised and approved earth, water, air, fire, creatures, gods, the Creator, and Brahmā. </p>
<p class="p3"><span class="t1"> </span></p>
<p class="p3"><span class="t5">te kāyassa bhedā pāṇupacchedā paṇīte kāye patiṭṭhitā. </span></p>
<p class="p3">When their bodies broke up and their breath was cut off they were reborn in a higher realm. </p>
<p class="p3"><span class="t1"> </span></p>
<p class="p3"><span class="t5">Taṃ tāhaṃ, bhikkhu, evaṃ vadāmi: </span></p>
<p class="p3">So, mendicant, I tell you this: </p>
<p class="p3"><span class="t1"> </span></p>
<p class="p3"><span class="t5">“iṅgha tvaṃ, mārisa, yadeva te brahmā āha tadeva tvaṃ karohi, mā tvaṃ brahmuno vacanaṃ upātivattittho”. </span></p>
<p class="p3">please, good sir, do exactly what Brahmā says. Don’t go beyond the word of Brahmā. </p>
<p class="p3"><span class="t1"> </span></p>
<p class="p3"><span class="t5">Sace kho tvaṃ, bhikkhu, brahmuno vacanaṃ upātivattissasi, seyyathāpi nāma puriso siriṃ āgacchantiṃ daṇḍena paṭippaṇāmeyya, seyyathāpi vā pana, bhikkhu, puriso narakappapāte papatanto hatthehi ca pādehi ca pathaviṃ virādheyya, evaṃ sampadamidaṃ, bhikkhu, tuyhaṃ bhavissati. </span></p>
<p class="p3">If you do, then the consequence for you will be like that of a person who, when Lady Luck approaches, wards her off with a staff, or someone who shoves away the ground as they fall down the chasm into hell. </p>
<p class="p3"><span class="t1"> </span></p>
<p class="p3"><span class="t5">Iṅgha tvaṃ, mārisa, yadeva te brahmā āha tadeva tvaṃ karohi, mā tvaṃ brahmuno vacanaṃ upātivattittho. </span></p>
<p class="p3">Please, dear sir, do exactly what Brahmā says. Don’t go beyond the word of Brahmā. </p>
<p class="p3"><span class="t1"> </span></p>
<p class="p3"><span class="t5">Nanu tvaṃ, bhikkhu, passasi brahmaparisaṃ sannipatitan’ti? </span></p>
<p class="p3">Do you not see the assembly of Brahmā gathered here?’ </p>
<p class="p3"><span class="t1"> </span></p>
<p class="p3"><span class="t5">Iti kho maṃ, bhikkhave, māro pāpimā brahmaparisaṃ upanesi. </span></p>
<p class="p3">And that is how Māra the Wicked presented the assembly of Brahmā to me as an example. </p>
<p class="p3"><span class="t1"> </span></p>
<p class="p3"><span class="t5">Evaṃ vutte, ahaṃ, bhikkhave, māraṃ pāpimantaṃ etadavocaṃ: </span></p>
<p class="p3">When he had spoken, I said to Māra, </p>
<p class="p3"><span class="t1"> </span></p>
<p class="p3"><span class="t5">‘jānāmi kho tāhaṃ, pāpima; mā tvaṃ maññittho: </span></p>
<p class="p3">‘I know you, Wicked One. Do not think, </p>
<p class="p3"><span class="t1"> </span></p>
<p class="p3"><span class="t5">“na maṃ jānātī”ti. </span></p>
<p class="p3">“He does not know me.” </p>
<p class="p3"><span class="t1"> </span></p>
<p class="p3"><span class="t5">Māro tvamasi, pāpima. </span></p>
<p class="p3">You are Māra the Wicked. </p>
<p class="p3"><span class="t1"> </span></p>
<p class="p3"><span class="t5">Yo ceva, pāpima, brahmā, yā ca brahmaparisā, ye ca brahmapārisajjā, sabbeva tava hatthagatā sabbeva tava vasaṅgatā. </span></p>
<p class="p3">And Brahmā, Brahmā’s assembly, and Brahmā’s retinue have all fallen into your hands; they’re under your sway. </p>
<p class="p3"><span class="t1"> </span></p>
<p class="p3"><span class="t5">Tuyhañhi, pāpima, evaṃ hoti: </span></p>
<p class="p3">And you think, </p>
<p class="p3"><span class="t1"> </span></p>
<p class="p3"><span class="t5">“esopi me assa hatthagato, esopi me assa vasaṅgato”ti. </span></p>
<p class="p3">“Maybe this one, too, has fallen into my hands; maybe he’s under my sway!” </p>
<p class="p3"><span class="t1"> </span></p>
<p class="p3"><span class="t5">Ahaṃ kho pana, pāpima, neva tava hatthagato neva tava vasaṅgato’ti. </span></p>
<p class="p3">But I haven’t fallen into your hands; I’m not under your sway.’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, bhikkhave, bako brahmā maṃ etadavoca: </span></p>
<p class="p3">When I had spoken, Baka the Brahmā said to me, </p>
<p class="p3"><span class="t1"> </span></p>
<p class="p3"><span class="t5">‘ahañhi, mārisa, niccaṃyeva samānaṃ “niccan”ti vadāmi, dhuvaṃyeva samānaṃ “dhuvan”ti vadāmi, sassataṃyeva samānaṃ “sassatan”ti vadāmi, kevalaṃyeva samānaṃ “kevalan”ti vadāmi, acavanadhammaṃyeva samānaṃ “acavanadhamman”ti vadāmi, yattha ca pana na jāyati na jīyati na mīyati na cavati na upapajjati tadevāhaṃ vadāmi: </span></p>
<p class="p3">‘But, good sir, what I say is permanent, everlasting, eternal, complete, and imperishable is in fact permanent, everlasting, eternal, complete, and imperishable. And where I say there’s no being born, growing old, dying, passing away, or being reborn there is in fact </p>
<p class="p3"><span class="t1"> </span></p>
<p class="p3"><span class="t5">“idañhi na jāyati na jīyati na mīyati na cavati na upapajjatī”ti. </span></p>
<p class="p3">no being born, growing old, dying, passing away, or being reborn. </p>
<p class="p3"><span class="t1"> </span></p>
<p class="p3"><span class="t5">Asantañca panaññaṃ uttari nissaraṇaṃ “natthaññaṃ uttari nissaraṇan”ti vadāmi. </span></p>
<p class="p3">And when I say there’s no other escape beyond this there is in fact no other escape beyond this. </p>
<p class="p3"><span class="t1"> </span></p>
<p class="p3"><span class="t5">Ahesuṃ kho, bhikkhu, tayā pubbe samaṇabrāhmaṇā lokasmiṃ yāvatakaṃ tuyhaṃ kasiṇaṃ āyu tāvatakaṃ tesaṃ tapokammameva ahosi. </span></p>
<p class="p3">There have been ascetics and brahmins in the world before you, mendicant, whose self-mortification lasted as long as your entire life. </p>
<p class="p3"><span class="t1"> </span></p>
<p class="p3"><span class="t5">Te kho evaṃ jāneyyuṃ santañca panaññaṃ uttari nissaraṇaṃ “atthaññaṃ uttari nissaraṇan”ti, asantaṃ vā aññaṃ uttari nissaraṇaṃ “natthaññaṃ uttari nissaraṇan”ti. </span></p>
<p class="p3">When there was another escape beyond this they knew it, and when there was no other escape beyond this, they knew it. </p>
<p class="p3"><span class="t1"> </span></p>
<p class="p3"><span class="t5">Taṃ tāhaṃ, bhikkhu, evaṃ vadāmi: </span></p>
<p class="p3">So, mendicant, I tell you this: </p>
<p class="p3"><span class="t1"> </span></p>
<p class="p3"><span class="t5">“na cevaññaṃ uttari nissaraṇaṃ dakkhissasi, yāvadeva ca pana kilamathassa vighātassa bhāgī bhavissasi. </span></p>
<p class="p3">you will never find another escape beyond this, and you will eventually get weary and frustrated. </p>
<p class="p3"><span class="t1"> </span></p>
<p class="p3"><span class="t5">Sace kho tvaṃ, bhikkhu, pathaviṃ ajjhosissasi, opasāyiko me bhavissasi vatthusāyiko, yathākāmakaraṇīyo bāhiteyyo. </span></p>
<p class="p3">If you attach to earth, you will lie close to me, in my domain, vulnerable and expendable. </p>
<p class="p3"><span class="t1"> </span></p>
<p class="p3"><span class="t5">Sace āpaṃ … </span></p>
<p class="p3">If you attach to water … </p>
<p class="p3"><span class="t1"> </span></p>
<p class="p3"><span class="t5">tejaṃ … </span></p>
<p class="p3">fire … </p>
<p class="p3"><span class="t1"> </span></p>
<p class="p3"><span class="t5">vāyaṃ … </span></p>
<p class="p3">air … </p>
<p class="p3"><span class="t1"> </span></p>
<p class="p3"><span class="t5">bhūte … </span></p>
<p class="p3">creatures … </p>
<p class="p3"><span class="t1"> </span></p>
<p class="p3"><span class="t5">deve … </span></p>
<p class="p3">gods … </p>
<p class="p3"><span class="t1"> </span></p>
<p class="p3"><span class="t5">pajāpatiṃ … </span></p>
<p class="p3">the Creator … </p>
<p class="p3"><span class="t1"> </span></p>
<p class="p3"><span class="t5">brahmaṃ ajjhosissasi, opasāyiko me bhavissasi vatthusāyiko, yathākāmakaraṇīyo bāhiteyyo”’ti. </span></p>
<p class="p3">Brahmā, you will lie close to me, in my domain, vulnerable and expendable.’ </p>
<p class="p3"><span class="t1"> </span></p>
<p class="p3"><span class="t5">‘Ahampi kho evaṃ, brahme, jānāmi: </span></p>
<p class="p3">‘Brahmā, I too know that </p>
<p class="p3"><span class="t1"> </span></p>
<p class="p3"><span class="t5">“sace pathaviṃ ajjhosissāmi, opasāyiko te bhavissāmi vatthusāyiko, yathākāmakaraṇīyo bāhiteyyo. </span></p>
<p class="p3">if I attach to earth, I will lie close to you, in your domain, vulnerable and expendable. </p>
<p class="p3"><span class="t1"> </span></p>
<p class="p3"><span class="t5">Sace āpaṃ … </span></p>
<p class="p3">If I attach to water … </p>
<p class="p3"><span class="t1"> </span></p>
<p class="p3"><span class="t5">tejaṃ … </span></p>
<p class="p3">fire … </p>
<p class="p3"><span class="t1"> </span></p>
<p class="p3"><span class="t5">vāyaṃ … </span></p>
<p class="p3">air … </p>
<p class="p3"><span class="t1"> </span></p>
<p class="p3"><span class="t5">bhūte … </span></p>
<p class="p3">creatures … </p>
<p class="p3"><span class="t1"> </span></p>
<p class="p3"><span class="t5">deve … </span></p>
<p class="p3">gods … </p>
<p class="p3"><span class="t1"> </span></p>
<p class="p3"><span class="t5">pajāpatiṃ … </span></p>
<p class="p3">the Creator … </p>
<p class="p3"><span class="t1"> </span></p>
<p class="p3"><span class="t5">brahmaṃ ajjhosissāmi, opasāyiko te bhavissāmi vatthusāyiko, yathākāmakaraṇīyo bāhiteyyo”ti api ca te ahaṃ, brahme, gatiñca pajānāmi, jutiñca pajānāmi: </span></p>
<p class="p3">Brahmā, I will lie close to you, in your domain, vulnerable and expendable. And in addition, Brahmā, I understand your range and your light: </p>
<p class="p3"><span class="t1"> </span></p>
<p class="p3"><span class="t5">“evaṃ mahiddhiko bako brahmā, evaṃ mahānubhāvo bako brahmā, evaṃ mahesakkho bako brahmā”ti. </span></p>
<p class="p3">“That’s how powerful is Baka the Brahmā, how illustrious and mighty.”’ </p>
<p class="p3"><span class="t1"> </span></p>
<p class="p3"><span class="t5">Yathākathaṃ pana me tvaṃ, mārisa, gatiñca pajānāsi, jutiñca pajānāsi: </span></p>
<p class="p3">‘But in what way do you understand my range and my light?’ </p>
<p class="p3"><span class="t1"> </span></p>
<p class="p3"><span class="t5">“evaṃ mahiddhiko bako brahmā, evaṃ mahānubhāvo bako brahmā, evaṃ mahesakkho bako brahmā”’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Yāvatā candimasūriyā, </span></p>
<p class="p3">‘A galaxy extends a thousand times as far </p>
<p class="p3"><span class="t1"> </span></p>
<p class="p3"><span class="t5">Pariharanti disā bhanti virocanā; </span></p>
<p class="p3">as the moon and sun revolve </p>
<p class="p3"><span class="t1"> </span></p>
<p class="p3"><span class="t5">Tāva sahassadhā loko, </span></p>
<p class="p3">and the shining ones light up the quarters. </p>
<p class="p3"><span class="t1"> </span></p>
<p class="p3"><span class="t5">Ettha te vattate vaso. </span></p>
<p class="p3">And there you wield your power. </p>
<p class="p3"><span class="t1"> </span></p>
<p class="p3"><span class="t5">Paroparañca jānāsi, </span></p>
<p class="p3">You know the high and low, </p>
<p class="p3"><span class="t1"> </span></p>
<p class="p3"><span class="t5">atho rāgavirāginaṃ; </span></p>
<p class="p3">the passionate and dispassionate, </p>
<p class="p3"><span class="t1"> </span></p>
<p class="p3"><span class="t5">Itthabhāvaññathābhāvaṃ, </span></p>
<p class="p3">and the coming and going of sentient beings </p>
<p class="p3"><span class="t1"> </span></p>
<p class="p3"><span class="t5">sattānaṃ āgatiṃ gatinti. </span></p>
<p class="p3">from this realm to another. </p>
<p class="p3"><span class="t1"> </span></p>
<p class="p3"><span class="t5">Evaṃ kho te ahaṃ, brahme, gatiñca pajānāmi jutiñca pajānāmi: </span></p>
<p class="p3">That’s how I understand your range and your light. </p>
<p class="p3"><span class="t1"> </span></p>
<p class="p3"><span class="t5">“evaṃ mahiddhiko bako brahmā, evaṃ mahānubhāvo bako brahmā, evaṃ mahesakkho bako brahmā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atthi kho, brahme, añño kāyo, taṃ tvaṃ na jānāsi na passasi; </span></p>
<p class="p3">But there is another realm that you don’t know or see. </p>
<p class="p3"><span class="t1"> </span></p>
<p class="p3"><span class="t5">tamahaṃ jānāmi passāmi. </span></p>
<p class="p3">But I know it and see it. </p>
<p class="p3"><span class="t1"> </span></p>
<p class="p3"><span class="t5">Atthi kho, brahme, ābhassarā nāma kāyo yato tvaṃ cuto idhūpapanno. </span></p>
<p class="p3">There is the realm named after the gods of streaming radiance. You passed away from there and were reborn here. </p>
<p class="p3"><span class="t1"> </span></p>
<p class="p3"><span class="t5">Tassa te aticiranivāsena sā sati pamuṭṭhā, tena taṃ tvaṃ na jānāsi na passasi; </span></p>
<p class="p3">You’ve dwelt here so long that you’ve forgotten about that, so you don’t know it or see it. </p>
<p class="p3"><span class="t1"> </span></p>
<p class="p3"><span class="t5">tamahaṃ jānāmi passāmi. </span></p>
<p class="p3">But I know it and see it. </p>
<p class="p3"><span class="t1"> </span></p>
<p class="p3"><span class="t5">Evampi kho ahaṃ, brahme, neva te samasamo abhiññāya, kuto nīceyyaṃ? </span></p>
<p class="p3">So Brahmā, I am not your equal in knowledge, still less your inferior. </p>
<p class="p3"><span class="t1"> </span></p>
<p class="p3"><span class="t5">Atha kho ahameva tayā bhiyyo. </span></p>
<p class="p3">Rather, I know more than you. </p>
<p class="p3"><span class="t1"> </span></p>
<p class="p3"><span class="t5">Atthi kho, brahme, subhakiṇho nāma kāyo, vehapphalo nāma kāyo, abhibhū nāma kāyo, taṃ tvaṃ na jānāsi na passasi; </span></p>
<p class="p3">There is the realm named after the gods replete with glory … the realm named after the gods of abundant fruit … the realm named after the Overlord, which you don’t know or see. </p>
<p class="p3"><span class="t1"> </span></p>
<p class="p3"><span class="t5">tamahaṃ jānāmi passāmi. </span></p>
<p class="p3">But I know it and see it. </p>
<p class="p3"><span class="t1"> </span></p>
<p class="p3"><span class="t5">Evampi kho ahaṃ, brahme, neva te samasamo abhiññāya, kuto nīceyyaṃ? </span></p>
<p class="p3">So Brahmā, I am not your equal in knowledge, still less your inferior. </p>
<p class="p3"><span class="t1"> </span></p>
<p class="p3"><span class="t5">Atha kho ahameva tayā bhiyyo. </span></p>
<p class="p3">Rather, I know more than you. </p>
<p class="p3"><span class="t1"> </span></p>
<p class="p3"><span class="t5">Pathaviṃ kho ahaṃ, brahme, pathavito abhiññāya yāvatā pathaviyā pathavattena ananubhūtaṃ tadabhiññāya pathaviṃ nāpahosiṃ, pathaviyā nāpahosiṃ, pathavito nāpahosiṃ, pathaviṃ meti nāpahosiṃ, pathaviṃ nābhivadiṃ. </span></p>
<p class="p3">Having directly known earth as earth, and having directly known that which does not fall within the scope of experience based on earth, I did not identify with earth, I did not identify regarding earth, I did not identify as earth, I did not identify ‘earth is mine’, I did not enjoy earth. </p>
<p class="p3"><span class="t1"> </span></p>
<p class="p3"><span class="t5">Evampi kho ahaṃ, brahme, neva te samasamo abhiññāya, kuto nīceyyaṃ? </span></p>
<p class="p3">So Brahmā, I am not your equal in knowledge, still less your inferior. </p>
<p class="p3"><span class="t1"> </span></p>
<p class="p3"><span class="t5">Atha kho ahameva tayā bhiyyo. </span></p>
<p class="p3">Rather, I know more than you. </p>
<p class="p3"><span class="t1"> </span></p>
<p class="p3"><span class="t5">Āpaṃ kho ahaṃ, brahme … pe … </span></p>
<p class="p3">Having directly known water … </p>
<p class="p3"><span class="t1"> </span></p>
<p class="p3"><span class="t5">tejaṃ kho ahaṃ, brahme … pe … </span></p>
<p class="p3">fire … </p>
<p class="p3"><span class="t1"> </span></p>
<p class="p3"><span class="t5">vāyaṃ kho ahaṃ, brahme … pe … </span></p>
<p class="p3">air … </p>
<p class="p3"><span class="t1"> </span></p>
<p class="p3"><span class="t5">bhūte kho ahaṃ, brahme … pe … </span></p>
<p class="p3">creatures … </p>
<p class="p3"><span class="t1"> </span></p>
<p class="p3"><span class="t5">deve kho ahaṃ, brahme … pe … </span></p>
<p class="p3">gods … </p>
<p class="p3"><span class="t1"> </span></p>
<p class="p3"><span class="t5">pajāpatiṃ kho ahaṃ, brahme … pe … </span></p>
<p class="p3">the Creator … </p>
<p class="p3"><span class="t1"> </span></p>
<p class="p3"><span class="t5">brahmaṃ kho ahaṃ, brahme … pe … </span></p>
<p class="p3">Brahmā … </p>
<p class="p3"><span class="t1"> </span></p>
<p class="p3"><span class="t5">ābhassare kho ahaṃ, brahme … pe … </span></p>
<p class="p3">the gods of streaming radiance … </p>
<p class="p3"><span class="t1"> </span></p>
<p class="p3"><span class="t5">subhakiṇhe kho ahaṃ, brahme … </span></p>
<p class="p3">the gods replete with glory … </p>
<p class="p3"><span class="t1"> </span></p>
<p class="p3"><span class="t5">… pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">vehapphale kho ahaṃ, brahme … pe … </span></p>
<p class="p3">the gods of abundant fruit … </p>
<p class="p3"><span class="t1"> </span></p>
<p class="p3"><span class="t5">abhibhuṃ kho ahaṃ, brahme … pe … </span></p>
<p class="p3">the Overlord … </p>
<p class="p3"><span class="t1"> </span></p>
<p class="p3"><span class="t5">sabbaṃ kho ahaṃ, brahme, sabbato abhiññāya yāvatā sabbassa sabbattena ananubhūtaṃ tadabhiññāya sabbaṃ nāpahosiṃ sabbasmiṃ nāpahosiṃ sabbato nāpahosiṃ sabbaṃ meti nāpahosiṃ, sabbaṃ nābhivadiṃ. </span></p>
<p class="p3">Having directly known all as all, and having directly known that which does not fall within the scope of experience based on all, I did not identify with all, I did not identify regarding all, I did not identify as all, I did not identify ‘all is mine’, I did not enjoy all. </p>
<p class="p3"><span class="t1"> </span></p>
<p class="p3"><span class="t5">Evampi kho ahaṃ, brahme, neva te samasamo abhiññāya, kuto nīceyyaṃ? </span></p>
<p class="p3">So Brahmā, I am not your equal in knowledge, still less your inferior. </p>
<p class="p3"><span class="t1"> </span></p>
<p class="p3"><span class="t5">Atha kho ahameva tayā bhiyyo’ti. </span></p>
<p class="p3">Rather, I know more than you.’ </p>
<p class="p3"><span class="t1"> </span></p>
<p class="p3"><span class="t5">‘Sace kho, mārisa, sabbassa sabbattena ananubhūtaṃ, tadabhiññāya mā heva te rittakameva ahosi, tucchakameva ahosīti. </span></p>
<p class="p3">‘Well, good sir, if you have directly known that which is not within the scope of experience based on all, may your words not turn out to be void and hollow! </p>
<p class="p3"><span class="t1"> </span></p>
<p class="p3"><span class="t5">Viññāṇaṃ anidassanaṃ anantaṃ sabbato pabhaṃ, taṃ pathaviyā pathavattena ananubhūtaṃ, āpassa āpattena ananubhūtaṃ, tejassa tejattena ananubhūtaṃ, vāyassa vāyattena ananubhūtaṃ, bhūtānaṃ bhūtattena ananubhūtaṃ, devānaṃ devattena ananubhūtaṃ, pajāpatissa pajāpatittena ananubhūtaṃ, brahmānaṃ brahmattena ananubhūtaṃ, ābhassarānaṃ ābhassarattena ananubhūtaṃ, subhakiṇhānaṃ subhakiṇhattena ananubhūtaṃ, vehapphalānaṃ vehapphalattena ananubhūtaṃ, abhibhussa abhibhuttena ananubhūtaṃ, sabbassa sabbattena ananubhūtaṃ. </span></p>
<p class="p3">Consciousness that is invisible, infinite, radiant all round—*that’s* what is not within the scope of experience based on earth, water, fire, air, creatures, gods, the Creator, Brahmā, the gods of streaming radiance, the gods replete with glory, the gods of abundant fruit, the Overlord, and the all. </p>
<p class="p3"><span class="t1"> </span></p>
<p class="p3"><span class="t5">Handa carahi te, mārisa, passa antaradhāyāmī’ti. </span></p>
<p class="p3">Well look now, good sir, I will vanish from you!’ </p>
<p class="p3"><span class="t1"> </span></p>
<p class="p3"><span class="t5">‘Handa carahi me tvaṃ, brahme, antaradhāyassu, sace visahasī’ti. </span></p>
<p class="p3">‘All right, then, Brahmā, vanish from me—if you can.’ </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, bako brahmā: </span></p>
<p class="p3">Then Baka the Brahmā said, </p>
<p class="p3"><span class="t1"> </span></p>
<p class="p3"><span class="t5">‘antaradhāyissāmi samaṇassa gotamassa, antaradhāyissāmi samaṇassa gotamassā’ti nevassu me sakkoti antaradhāyituṃ. </span></p>
<p class="p3">‘I will vanish from the ascetic Gotama! I will vanish from the ascetic Gotama!’ But he was unable to vanish from me. </p>
<p class="p3"><span class="t1"> </span></p>
<p class="p3"><span class="t5">Evaṃ vutte, ahaṃ, bhikkhave, bakaṃ brahmānaṃ etadavocaṃ: </span></p>
<p class="p3">So I said to him, </p>
<p class="p3"><span class="t1"> </span></p>
<p class="p3"><span class="t5">‘handa carahi te brahme antaradhāyāmī’ti. </span></p>
<p class="p3">‘Well look now, Brahmā, I will vanish from you!’ </p>
<p class="p3"><span class="t1"> </span></p>
<p class="p3"><span class="t5">‘Handa carahi me tvaṃ, mārisa, antaradhāyassu sace visahasī’ti. </span></p>
<p class="p3">‘All right, then, good sir, vanish from me—if you can.’ </p>
<p class="p3"><span class="t1"> </span></p>
<p class="p3"><span class="t5">Atha kho ahaṃ, bhikkhave, tathārūpaṃ iddhābhisaṅkhāraṃ abhisaṅkhāsiṃ: </span></p>
<p class="p3">Then I used my psychic power to will that </p>
<p class="p3"><span class="t1"> </span></p>
<p class="p3"><span class="t5">‘ettāvatā brahmā ca brahmaparisā ca brahmapārisajjā ca saddañca me sossanti, na ca maṃ dakkhantī’ti. </span></p>
<p class="p3">my voice would extend so that Brahmā, his assembly, and his retinue would hear me, but they would not see me. </p>
<p class="p3"><span class="t1"> </span></p>
<p class="p3"><span class="t5">Antarahito imaṃ gāthaṃ abhāsiṃ: </span></p>
<p class="p3">And while invisible I recited this verse: </p>
<p class="p3"><span class="t1"> </span></p>
<p class="p3"><span class="t5">‘Bhavevāhaṃ bhayaṃ disvā, </span></p>
<p class="p3">‘Seeing the danger in continued existence—</p>
<p class="p3"><span class="t1"> </span></p>
<p class="p3"><span class="t5">bhavañca vibhavesinaṃ; </span></p>
<p class="p3">that life in any existence will cease to be—</p>
<p class="p3"><span class="t1"> </span></p>
<p class="p3"><span class="t5">Bhavaṃ nābhivadiṃ kiñci, </span></p>
<p class="p3">I didn’t welcome any kind of existence, </p>
<p class="p3"><span class="t1"> </span></p>
<p class="p3"><span class="t5">nandiñca na upādiyin’ti. </span></p>
<p class="p3">and didn’t grasp at relishing.’ </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, brahmā ca brahmaparisā ca brahmapārisajjā ca acchariyabbhutacittajātā ahesuṃ: </span></p>
<p class="p3">Then Brahmā, his assembly, and his retinue, their minds full of wonder and amazement, thought, </p>
<p class="p3"><span class="t1"> </span></p>
<p class="p3"><span class="t5">‘acchariyaṃ vata bho, abbhutaṃ vata bho. </span></p>
<p class="p3">‘It’s incredible, it’s amazing! </p>
<p class="p3"><span class="t1"> </span></p>
<p class="p3"><span class="t5">Samaṇassa gotamassa mahiddhikatā mahānubhāvatā, na ca vata no ito pubbe diṭṭho vā, suto vā, añño samaṇo vā brāhmaṇo vā evaṃ mahiddhiko evaṃ mahānubhāvo yathāyaṃ samaṇo gotamo sakyaputto sakyakulā pabbajito. </span></p>
<p class="p3">The ascetic Gotama has such psychic power and might! We’ve never before seen or heard of any other ascetic or brahmin with psychic power and might like the ascetic Gotama, who has gone forth from the Sakyan clan. </p>
<p class="p3"><span class="t1"> </span></p>
<p class="p3"><span class="t5">Bhavarāmāya vata, bho, pajāya bhavaratāya bhavasammuditāya samūlaṃ bhavaṃ udabbahī’ti. </span></p>
<p class="p3">Though people enjoy continued existence, loving it so much, he has extracted it down to its root.’ </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, māro pāpimā aññataraṃ brahmapārisajjaṃ anvāvisitvā maṃ etadavoca: </span></p>
<p class="p3">Then Māra the Wicked took possession of a member of Brahmā’s retinue and said this to me, </p>
<p class="p3"><span class="t1"> </span></p>
<p class="p3"><span class="t5">‘sace kho tvaṃ, mārisa, evaṃ pajānāsi, sace tvaṃ evaṃ anubuddho, mā sāvake upanesi, mā pabbajite; </span></p>
<p class="p3">‘If such is your understanding, good sir, do not present it to your disciples or those gone forth! </p>
<p class="p3"><span class="t1"> </span></p>
<p class="p3"><span class="t5">mā sāvakānaṃ dhammaṃ desesi, mā pabbajitānaṃ; </span></p>
<p class="p3">Do not teach this Dhamma to your disciples or those gone forth! </p>
<p class="p3"><span class="t1"> </span></p>
<p class="p3"><span class="t5">mā sāvakesu gedhimakāsi, mā pabbajitesu. </span></p>
<p class="p3">Do not wish this for your disciples or those gone forth! </p>
<p class="p3"><span class="t1"> </span></p>
<p class="p3"><span class="t5">Ahesuṃ kho, bhikkhu, tayā pubbe samaṇabrāhmaṇā lokasmiṃ arahanto sammāsambuddhā paṭijānamānā. </span></p>
<p class="p3">There have been ascetics and brahmins before you, mendicant, who claimed to be perfected ones, fully awakened Buddhas. </p>
<p class="p3"><span class="t1"> </span></p>
<p class="p3"><span class="t5">Te sāvake upanesuṃ pabbajite, sāvakānaṃ dhammaṃ desesuṃ pabbajitānaṃ, sāvakesu gedhimakaṃsu pabbajitesu, te sāvake upanetvā pabbajite, sāvakānaṃ dhammaṃ desetvā pabbajitānaṃ, sāvakesu gedhitacittā pabbajitesu, </span></p>
<p class="p3">They presented, taught, and wished this for their disciples and those gone forth. </p>
<p class="p3"><span class="t1"> </span></p>
<p class="p3"><span class="t5">kāyassa bhedā pāṇupacchedā hīne kāye patiṭṭhitā. </span></p>
<p class="p3">When their bodies broke up and their breath was cut off they were reborn in a lower realm. </p>
<p class="p3"><span class="t1"> </span></p>
<p class="p3"><span class="t5">Ahesuṃ ye pana, bhikkhu, tayā pubbe samaṇabrāhmaṇā lokasmiṃ arahanto sammāsambuddhā paṭijānamānā. </span></p>
<p class="p3">But there have also been other ascetics and brahmins before you, mendicant, who claimed to be perfected ones, fully awakened Buddhas. </p>
<p class="p3"><span class="t1"> </span></p>
<p class="p3"><span class="t5">Te na sāvake upanesuṃ na pabbajite, na sāvakānaṃ dhammaṃ desesuṃ na pabbajitānaṃ, na sāvakesu gedhimakaṃsu na pabbajitesu, te na sāvake upanetvā na pabbajite, na sāvakānaṃ dhammaṃ desetvā na pabbajitānaṃ, na sāvakesu gedhitacittā na pabbajitesu, </span></p>
<p class="p3">They did not present, teach, or wish this for their disciples and those gone forth. </p>
<p class="p3"><span class="t1"> </span></p>
<p class="p3"><span class="t5">kāyassa bhedā pāṇupacchedā paṇīte kāye patiṭṭhitā. </span></p>
<p class="p3">When their bodies broke up and their breath was cut off they were reborn in a higher realm. </p>
<p class="p3"><span class="t1"> </span></p>
<p class="p3"><span class="t5">Taṃ tāhaṃ, bhikkhu, evaṃ vadāmi—</span></p>
<p class="p3">So, mendicant, I tell you this: </p>
<p class="p3"><span class="t1"> </span></p>
<p class="p3"><span class="t5">iṅgha tvaṃ, mārisa, appossukko diṭṭhadhammasukhavihāramanuyutto viharassu, anakkhātaṃ kusalañhi, mārisa, mā paraṃ ovadāhī’ti. </span></p>
<p class="p3">please, good sir, remain passive, dwelling in blissful meditation in the present life, for this is better left unsaid. Good sir, do not instruct others.’ </p>
<p class="p3"><span class="t1"> </span></p>
<p class="p3"><span class="t5">Evaṃ vutte, ahaṃ, bhikkhave, māraṃ pāpimantaṃ etadavocaṃ: </span></p>
<p class="p3">When he had spoken, I said to Māra, </p>
<p class="p3"><span class="t1"> </span></p>
<p class="p3"><span class="t5">‘jānāmi kho tāhaṃ, pāpima, mā tvaṃ maññittho: </span></p>
<p class="p3">‘I know you, Wicked One. Do not think, </p>
<p class="p3"><span class="t1"> </span></p>
<p class="p3"><span class="t5">“na maṃ jānātī”ti. </span></p>
<p class="p3">“He doesn’t know me.” </p>
<p class="p3"><span class="t1"> </span></p>
<p class="p3"><span class="t5">Māro tvamasi, pāpima. </span></p>
<p class="p3">You are Māra the Wicked. </p>
<p class="p3"><span class="t1"> </span></p>
<p class="p3"><span class="t5">Na maṃ tvaṃ, pāpima, hitānukampī evaṃ vadesi; </span></p>
<p class="p3">You don’t speak to me like this out of compassion, </p>
<p class="p3"><span class="t1"> </span></p>
<p class="p3"><span class="t5">ahitānukampī maṃ tvaṃ, pāpima, evaṃ vadesi. </span></p>
<p class="p3">but with no compassion. </p>
<p class="p3"><span class="t1"> </span></p>
<p class="p3"><span class="t5">Tuyhañhi, pāpima, evaṃ hoti: </span></p>
<p class="p3">For you think, </p>
<p class="p3"><span class="t1"> </span></p>
<p class="p3"><span class="t5">“yesaṃ samaṇo gotamo dhammaṃ desessati, te me visayaṃ upātivattissantī”ti. </span></p>
<p class="p3">“Those who the ascetic Gotama teaches will go beyond my reach.” </p>
<p class="p3"><span class="t1"> </span></p>
<p class="p3"><span class="t5">Asammāsambuddhāva pana te, pāpima, samānā sammāsambuddhāmhāti paṭijāniṃsu. </span></p>
<p class="p3">Those who formerly claimed to be fully awakened Buddhas were not in fact fully awakened Buddhas. </p>
<p class="p3"><span class="t1"> </span></p>
<p class="p3"><span class="t5">Ahaṃ kho pana, pāpima, sammāsambuddhova samāno sammāsambuddhomhīti paṭijānāmi. </span></p>
<p class="p3">But I am. </p>
<p class="p3"><span class="t1"> </span></p>
<p class="p3"><span class="t5">Desentopi hi, pāpima, tathāgato sāvakānaṃ dhammaṃ tādisova adesentopi hi, pāpima, tathāgato sāvakānaṃ dhammaṃ tādisova. </span></p>
<p class="p3">The Realized One remains as such whether or not he teaches disciples. </p>
<p class="p3"><span class="t1"> </span></p>
<p class="p3"><span class="t5">Upanentopi hi, pāpima, tathāgato sāvake tādisova, anupanentopi hi, pāpima, tathāgato sāvake tādisova. </span></p>
<p class="p3">The Realized One remains as such whether or not he presents the teaching to disciples. </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">Tathāgatassa, pāpima, ye āsavā saṅkilesikā ponobbhavikā sadarā dukkhavipākā āyatiṃ jātijarāmaraṇiyā—</span></p>
<p class="p3">Because the Realized One has given up the defilements—corruptions that lead to future lives and are hurtful, resulting in suffering and future rebirth, old age, and death. </p>
<p class="p3"><span class="t1"> </span></p>
<p class="p3"><span class="t5">te pahīnā ucchinnamūlā tālāvatthukatā anabhāvaṅkatā āyatiṃ anuppādadhammā. </span></p>
<p class="p3">He has cut them off at the root, made them like a palm stump, obliterated them so they are unable to arise in the future. </p>
<p class="p3"><span class="t1"> </span></p>
<p class="p3"><span class="t5">Seyyathāpi, pāpima, tālo matthakacchinno abhabbo puna virūḷhiyā; </span></p>
<p class="p3">Just as a palm tree with its crown cut off is incapable of further growth, </p>
<p class="p3"><span class="t1"> </span></p>
<p class="p3"><span class="t5">evameva kho, pāpima, tathāgatassa ye āsavā saṅkilesikā ponobbhavikā sadarā dukkhavipākā āyatiṃ jātijarāmaraṇiyā—</span></p>
<p class="p3">the Realized One has given up the defilements—corruptions that lead to future lives and are hurtful, resulting in suffering and future rebirth, old age, and death. </p>
<p class="p3"><span class="t1"> </span></p>
<p class="p3"><span class="t5">te pahīnā ucchinnamūlā tālāvatthukatā anabhāvaṅkatā āyatiṃ anuppādadhammā’ti. </span></p>
<p class="p3">He has cut them off at the root, made them like a palm stump, obliterated them so they are unable to arise in the future.’” </p>
<p class="p3"><span class="t1"> </span></p>
<p class="p3"><span class="t5">Iti hidaṃ mārassa ca anālapanatāya brahmuno ca abhinimantanatāya, tasmā imassa veyyākaraṇassa brahmanimantanikantveva adhivacanan”ti. </span></p>
<p class="p3">And so, because of the silencing of Māra, and because of the invitation of Brahmā, the name of this discussion is “On the Invitation of Brahmā”. </p>
<p class="p3"><span class="t1"> </span></p>
<p class="p3"><span class="t5">Brahmanimantanikasuttaṃ niṭṭhitaṃ navamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
