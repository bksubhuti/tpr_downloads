<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn020-Vitakkasaṇṭhānasutta  - How to Stop Thinking </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Vitakkasaṇṭhānasutta </span></h3>
<p class="p3"><span class="t2">How to Stop Thinking </span></p>
<p class="p3"><span class="t3">Majjhima Nikāya 20  - Middle Discourses 20 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā bhikkhū āmantesi: </span></p>
<p class="p3">There the Buddha addressed the mendicants, </p>
<p class="p3"><span class="t1"> </span></p>
<p class="p3"><span class="t5">“bhikkhavo”ti. </span></p>
<p class="p3">“Mendicants!” </p>
<p class="p3"><span class="t1"> </span></p>
<p class="p3"><span class="t5">“Bhadante”ti te bhikkhū bhagavato paccassosuṃ. </span></p>
<p class="p3">“Venerable sir,” they replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“Adhicittamanuyuttena, bhikkhave, bhikkhunā pañca nimittāni kālena kālaṃ manasi kātabbāni. </span></p>
<p class="p3">“Mendicants, a mendicant committed to the higher mind should focus on five foundations of meditation from time to time. </p>
<p class="p3"><span class="t1"> </span></p>
<p class="p3"><span class="t5">Katamāni pañca? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, bhikkhuno yaṃ nimittaṃ āgamma yaṃ nimittaṃ manasikaroto uppajjanti pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi, tena, bhikkhave, bhikkhunā tamhā nimittā aññaṃ nimittaṃ manasi kātabbaṃ kusalūpasaṃhitaṃ. </span></p>
<p class="p3">Take a mendicant who is focusing on some foundation of meditation that gives rise to bad, unskillful thoughts connected with desire, hate, and delusion. That mendicant should focus on some other foundation of meditation connected with the skillful. </p>
<p class="p3"><span class="t1"> </span></p>
<p class="p3"><span class="t5">Tassa tamhā nimittā aññaṃ nimittaṃ manasikaroto kusalūpasaṃhitaṃ ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">As they do so, those bad thoughts are given up and come to an end. </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3">Their mind becomes stilled internally; it settles, unifies, and becomes immersed in samādhi. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, dakkho palagaṇḍo vā palagaṇḍantevāsī vā sukhumāya āṇiyā oḷārikaṃ āṇiṃ abhinihaneyya abhinīhareyya abhinivatteyya; </span></p>
<p class="p3">It’s like a deft carpenter or their apprentice who’d knock out or extract a large peg with a finer peg. </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, bhikkhuno yaṃ nimittaṃ āgamma yaṃ nimittaṃ manasikaroto uppajjanti pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi, tena, bhikkhave, bhikkhunā tamhā nimittā aññaṃ nimittaṃ manasi kātabbaṃ kusalūpasaṃhitaṃ. </span></p>
<p class="p3">In the same way, a mendicant … should focus on some other foundation of meditation connected with the skillful … </p>
<p class="p3"><span class="t1"> </span></p>
<p class="p3"><span class="t5">Tassa tamhā nimittā aññaṃ nimittaṃ manasikaroto kusalūpasaṃhitaṃ ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. (1) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa ce, bhikkhave, bhikkhuno tamhā nimittā aññaṃ nimittaṃ manasikaroto kusalūpasaṃhitaṃ uppajjanteva pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi, tena, bhikkhave, bhikkhunā tesaṃ vitakkānaṃ ādīnavo upaparikkhitabbo: </span></p>
<p class="p3">Now, suppose that mendicant is focusing on some other foundation of meditation connected with the skillful, but bad, unskillful thoughts connected with desire, hate, and delusion keep coming up. They should examine the drawbacks of those thoughts: </p>
<p class="p3"><span class="t1"> </span></p>
<p class="p3"><span class="t5">‘itipime vitakkā akusalā, itipime vitakkā sāvajjā, itipime vitakkā dukkhavipākā’ti. </span></p>
<p class="p3">‘So these thoughts are unskillful, they’re blameworthy, and they result in suffering.’ </p>
<p class="p3"><span class="t1"> </span></p>
<p class="p3"><span class="t5">Tassa tesaṃ vitakkānaṃ ādīnavaṃ upaparikkhato ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">As they do so, those bad thoughts are given up and come to an end. </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3">Their mind becomes stilled internally; it settles, unifies, and becomes immersed in samādhi. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, itthī vā puriso vā daharo yuvā maṇḍanakajātiko ahikuṇapena vā kukkurakuṇapena vā manussakuṇapena vā kaṇṭhe āsattena aṭṭiyeyya harāyeyya jiguccheyya; </span></p>
<p class="p3">Suppose there was a woman or man who was young, youthful, and fond of adornments. If the corpse of a snake or a dog or a human were hung around their neck, they’d be horrified, repelled, and disgusted. </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, tassa ce bhikkhuno tamhāpi nimittā aññaṃ nimittaṃ manasikaroto kusalūpasaṃhitaṃ uppajjanteva pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi, tena, bhikkhave, bhikkhunā tesaṃ vitakkānaṃ ādīnavo upaparikkhitabbo: </span></p>
<p class="p3">In the same way, a mendicant … should examine the drawbacks of those thoughts … </p>
<p class="p3"><span class="t1"> </span></p>
<p class="p3"><span class="t5">‘itipime vitakkā akusalā, itipime vitakkā sāvajjā, itipime vitakkā dukkhavipākā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa tesaṃ vitakkānaṃ ādīnavaṃ upaparikkhato ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. (2) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa ce, bhikkhave, bhikkhuno tesampi vitakkānaṃ ādīnavaṃ upaparikkhato uppajjanteva pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi, tena, bhikkhave, bhikkhunā tesaṃ vitakkānaṃ asatiamanasikāro āpajjitabbo. </span></p>
<p class="p3">Now, suppose that mendicant is examining the drawbacks of those thoughts, but bad, unskillful thoughts connected with desire, hate, and delusion keep coming up. They should try to ignore and forget about them. </p>
<p class="p3"><span class="t1"> </span></p>
<p class="p3"><span class="t5">Tassa tesaṃ vitakkānaṃ asatiamanasikāraṃ āpajjato ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">As they do so, those bad thoughts are given up and come to an end. </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3">Their mind becomes stilled internally; it settles, unifies, and becomes immersed in samādhi. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, cakkhumā puriso āpāthagatānaṃ rūpānaṃ adassanakāmo assa; </span></p>
<p class="p3">Suppose there was a person with good eyesight, and some undesirable sights came into their range of vision. </p>
<p class="p3"><span class="t1"> </span></p>
<p class="p3"><span class="t5">so nimīleyya vā aññena vā apalokeyya; </span></p>
<p class="p3">They’d just close their eyes or look away. </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, tassa ce bhikkhuno tesampi vitakkānaṃ ādīnavaṃ upaparikkhato uppajjanteva pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi, te pahīyanti te abbhatthaṃ gacchanti. </span></p>
<p class="p3">In the same way, a mendicant … those bad thoughts are given up and come to an end … </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. (3) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa ce, bhikkhave, bhikkhuno tesampi vitakkānaṃ asatiamanasikāraṃ āpajjato uppajjanteva pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi, tena, bhikkhave, bhikkhunā tesaṃ vitakkānaṃ vitakkasaṅkhārasaṇṭhānaṃ manasikātabbaṃ. </span></p>
<p class="p3">Now, suppose that mendicant is ignoring and forgetting about those thoughts, but bad, unskillful thoughts connected with desire, hate, and delusion keep coming up. They should focus on stopping the formation of thoughts. </p>
<p class="p3"><span class="t1"> </span></p>
<p class="p3"><span class="t5">Tassa tesaṃ vitakkānaṃ vitakkasaṅkhārasaṇṭhānaṃ manasikaroto ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">As they do so, those bad thoughts are given up and come to an end. </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3">Their mind becomes stilled internally; it settles, unifies, and becomes immersed in samādhi. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, puriso sīghaṃ gaccheyya. </span></p>
<p class="p3">Suppose there was a person walking quickly. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They’d think: </p>
<p class="p3"><span class="t1"> </span></p>
<p class="p3"><span class="t5">‘kiṃ nu kho ahaṃ sīghaṃ gacchāmi? </span></p>
<p class="p3">‘Why am I walking so quickly? </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ saṇikaṃ gaccheyyan’ti. </span></p>
<p class="p3">Why don’t I slow down?’ </p>
<p class="p3"><span class="t1"> </span></p>
<p class="p3"><span class="t5">So saṇikaṃ gaccheyya. </span></p>
<p class="p3">So they’d slow down. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They’d think: </p>
<p class="p3"><span class="t1"> </span></p>
<p class="p3"><span class="t5">‘kiṃ nu kho ahaṃ saṇikaṃ gacchāmi? </span></p>
<p class="p3">‘Why am I walking slowly? </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ tiṭṭheyyan’ti. </span></p>
<p class="p3">Why don’t I stand still?’ </p>
<p class="p3"><span class="t1"> </span></p>
<p class="p3"><span class="t5">So tiṭṭheyya. </span></p>
<p class="p3">So they’d stand still. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They’d think: </p>
<p class="p3"><span class="t1"> </span></p>
<p class="p3"><span class="t5">‘kiṃ nu kho ahaṃ ṭhito? </span></p>
<p class="p3">‘Why am I standing still? </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ nisīdeyyan’ti. </span></p>
<p class="p3">Why don’t I sit down?’ </p>
<p class="p3"><span class="t1"> </span></p>
<p class="p3"><span class="t5">So nisīdeyya. </span></p>
<p class="p3">So they’d sit down. </p>
<p class="p3"><span class="t1"> </span></p>
<p class="p3"><span class="t5">Tassa evamassa: </span></p>
<p class="p3">They’d think: </p>
<p class="p3"><span class="t1"> </span></p>
<p class="p3"><span class="t5">‘kiṃ nu kho ahaṃ nisinno? </span></p>
<p class="p3">‘Why am I sitting? </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ nipajjeyyan’ti. </span></p>
<p class="p3">Why don’t I lie down?’ </p>
<p class="p3"><span class="t1"> </span></p>
<p class="p3"><span class="t5">So nipajjeyya. </span></p>
<p class="p3">So they’d lie down. </p>
<p class="p3"><span class="t1"> </span></p>
<p class="p3"><span class="t5">Evañhi so, bhikkhave, puriso oḷārikaṃ oḷārikaṃ iriyāpathaṃ abhinivajjetvā sukhumaṃ sukhumaṃ iriyāpathaṃ kappeyya. </span></p>
<p class="p3">And so that person would reject successively coarser postures and adopt more subtle ones. </p>
<p class="p3"><span class="t1"> </span></p>
<p class="p3"><span class="t5">Evameva kho, bhikkhave, tassa ce bhikkhuno tesampi vitakkānaṃ asatiamanasikāraṃ āpajjato uppajjanteva pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">In the same way, a mendicant … those thoughts are given up and come to an end … </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. (4) </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tassa ce, bhikkhave, bhikkhuno tesampi vitakkānaṃ vitakkasaṅkhārasaṇṭhānaṃ manasikaroto uppajjanteva pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi. </span></p>
<p class="p3">Now, suppose that mendicant is focusing on stopping the formation of thoughts, but bad, unskillful thoughts connected with desire, hate, and delusion keep coming up. </p>
<p class="p3"><span class="t1"> </span></p>
<p class="p3"><span class="t5">Tena, bhikkhave, bhikkhunā dantebhidantamādhāya jivhāya tāluṃ āhacca cetasā cittaṃ abhiniggaṇhitabbaṃ abhinippīḷetabbaṃ abhisantāpetabbaṃ. </span></p>
<p class="p3">With teeth clenched and tongue pressed against the roof of the mouth, they should squeeze, squash, and torture mind with mind. </p>
<p class="p3"><span class="t1"> </span></p>
<p class="p3"><span class="t5">Tassa dantebhidantamādhāya jivhāya tāluṃ āhacca cetasā cittaṃ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">As they do so, those bad thoughts are given up and come to an end. </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3">Their mind becomes stilled internally; it settles, unifies, and becomes immersed in samādhi. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, balavā puriso dubbalataraṃ purisaṃ sīse vā gale vā khandhe vā gahetvā abhiniggaṇheyya abhinippīḷeyya abhisantāpeyya; </span></p>
<p class="p3">It’s like a strong man who grabs a weaker man by the head or throat or shoulder and squeezes, squashes, and tortures them. </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, tassa ce bhikkhuno tesampi vitakkānaṃ vitakkasaṅkhārasaṇṭhānaṃ manasikaroto uppajjanteva pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi. </span></p>
<p class="p3">In the same way, a mendicant … </p>
<p class="p3"><span class="t1"> </span></p>
<p class="p3"><span class="t5">Tena, bhikkhave, bhikkhunā dantebhidantamādhāya jivhāya tāluṃ āhacca cetasā cittaṃ abhiniggaṇhitabbaṃ abhinippīḷetabbaṃ abhisantāpetabbaṃ. </span></p>
<p class="p3">with teeth clenched and tongue pressed against the roof of the mouth, should squeeze, squash, and torture mind with mind. </p>
<p class="p3"><span class="t1"> </span></p>
<p class="p3"><span class="t5">Tassa dantebhidantamādhāya jivhāya tāluṃ āhacca cetasā cittaṃ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">As they do so, those bad thoughts are given up and come to an end. </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. (5) </span></p>
<p class="p3">Their mind becomes stilled internally; it settles, unifies, and becomes immersed in samādhi. </p>
<p class="p3"><span class="t1"> </span></p>
<p class="p3"><span class="t5">Yato kho, bhikkhave, bhikkhuno yaṃ nimittaṃ āgamma yaṃ nimittaṃ manasikaroto uppajjanti pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi, tassa tamhā nimittā aññaṃ nimittaṃ manasikaroto kusalūpasaṃhitaṃ ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">Now, take the mendicant who is focusing on some foundation of meditation that gives rise to bad, unskillful thoughts connected with desire, hate, and delusion. They focus on some other foundation of meditation connected with the skillful … </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesampi vitakkānaṃ ādīnavaṃ upaparikkhato ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">They examine the drawbacks of those thoughts … </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesampi vitakkānaṃ asatiamanasikāraṃ āpajjato ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">They try to ignore and forget about those thoughts … </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesampi vitakkānaṃ vitakkasaṅkhārasaṇṭhānaṃ manasikaroto ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">They focus on stopping the formation of thoughts … </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Dantebhidantamādhāya jivhāya tāluṃ āhacca cetasā cittaṃ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaṃhitāpi dosūpasaṃhitāpi mohūpasaṃhitāpi te pahīyanti te abbhatthaṃ gacchanti. </span></p>
<p class="p3">With teeth clenched and tongue pressed against the roof of the mouth, they squeeze, squash, and torture mind with mind. When they succeed in each of these things, those bad thoughts are given up and come to an end. </p>
<p class="p3"><span class="t1"> </span></p>
<p class="p3"><span class="t5">Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. </span></p>
<p class="p3">Their mind becomes stilled internally; it settles, unifies, and becomes immersed in samādhi. </p>
<p class="p3"><span class="t1"> </span></p>
<p class="p3"><span class="t5">Ayaṃ vuccati, bhikkhave, bhikkhu vasī vitakkapariyāyapathesu. </span></p>
<p class="p3">This is called a mendicant who is a master of the ways of thought. </p>
<p class="p3"><span class="t1"> </span></p>
<p class="p3"><span class="t5">Yaṃ vitakkaṃ ākaṅkhissati taṃ vitakkaṃ vitakkessati, yaṃ vitakkaṃ nākaṅkhissati na taṃ vitakkaṃ vitakkessati. </span></p>
<p class="p3">They’ll think what they want to think, and they won’t think what they don’t want to think. </p>
<p class="p3"><span class="t1"> </span></p>
<p class="p3"><span class="t5">Acchecchi taṇhaṃ, vivattayi saṃyojanaṃ, sammā mānābhisamayā antamakāsi dukkhassā”ti. </span></p>
<p class="p3">They’ve cut off craving, untied the fetters, and by rightly comprehending conceit have made an end of suffering.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamanā te bhikkhū bhagavato bhāsitaṃ abhinandunti. </span></p>
<p class="p3">Satisfied, the mendicants were happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Vitakkasaṇṭhānasuttaṃ niṭṭhitaṃ dasamaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sīhanādavaggo niṭṭhito dutiyo. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Cūḷasīhanādalomahaṃsavaro, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Mahācūḷadukkhakkhandhaanumānikasuttaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Khilapatthamadhupiṇḍikadvidhāvitakka, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pañcanimittakathā puna vaggo. </span></p>
<p class="p3"/>
<p class="p3"><span class="t1"> </span></p>

</body>
</html>
