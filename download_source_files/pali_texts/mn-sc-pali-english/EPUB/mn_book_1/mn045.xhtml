<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn045-Cūḷadhammasamādānasutta  - The Shorter Discourse on Taking Up Practices </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Cūḷadhammasamādānasutta </span></h3>
<p class="p3"><span class="t2">The Shorter Discourse on Taking Up Practices </span></p>
<p class="p3"><span class="t3">Majjhima Nikāya 45  - Middle Discourses 45 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā bhikkhū āmantesi: </span></p>
<p class="p3">There the Buddha addressed the mendicants, </p>
<p class="p3"><span class="t1"> </span></p>
<p class="p3"><span class="t5">“bhikkhavo”ti. </span></p>
<p class="p3">“Mendicants!” </p>
<p class="p3"><span class="t1"> </span></p>
<p class="p3"><span class="t5">“Bhadante”ti te bhikkhū bhagavato paccassosuṃ. </span></p>
<p class="p3">“Venerable sir,” they replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“cattārimāni, bhikkhave, dhammasamādānāni. </span></p>
<p class="p3">“Mendicants, there are these four ways of taking up practices. </p>
<p class="p3"><span class="t1"> </span></p>
<p class="p3"><span class="t5">Katamāni cattāri? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Atthi, bhikkhave, dhammasamādānaṃ paccuppannasukhaṃ āyatiṃ dukkhavipākaṃ; </span></p>
<p class="p3">There is a way of taking up practices that is pleasant now but results in future pain. </p>
<p class="p3"><span class="t1"> </span></p>
<p class="p3"><span class="t5">atthi, bhikkhave, dhammasamādānaṃ paccuppannadukkhañceva āyatiñca dukkhavipākaṃ; </span></p>
<p class="p3">There is a way of taking up practices that is painful now and results in future pain. </p>
<p class="p3"><span class="t1"> </span></p>
<p class="p3"><span class="t5">atthi, bhikkhave, dhammasamādānaṃ paccuppannadukkhaṃ āyatiṃ sukhavipākaṃ; </span></p>
<p class="p3">There is a way of taking up practices that is painful now but results in future pleasure. </p>
<p class="p3"><span class="t1"> </span></p>
<p class="p3"><span class="t5">atthi, bhikkhave, dhammasamādānaṃ paccuppannasukhañceva āyatiñca sukhavipākaṃ. </span></p>
<p class="p3">There is a way of taking up practices that is pleasant now and results in future pleasure. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, dhammasamādānaṃ paccuppannasukhaṃ āyatiṃ dukkhavipākaṃ? </span></p>
<p class="p3">And what is the way of taking up practices that is pleasant now but results in future pain? </p>
<p class="p3"><span class="t1"> </span></p>
<p class="p3"><span class="t5">Santi, bhikkhave, eke samaṇabrāhmaṇā evaṃvādino evaṃdiṭṭhino: </span></p>
<p class="p3">There are some ascetics and brahmins who have this doctrine and view: </p>
<p class="p3"><span class="t1"> </span></p>
<p class="p3"><span class="t5">‘natthi kāmesu doso’ti. </span></p>
<p class="p3">‘There’s nothing wrong with sensual pleasures.’ </p>
<p class="p3"><span class="t1"> </span></p>
<p class="p3"><span class="t5">Te kāmesu pātabyataṃ āpajjanti. </span></p>
<p class="p3">They throw themselves into sensual pleasures, </p>
<p class="p3"><span class="t1"> </span></p>
<p class="p3"><span class="t5">Te kho moḷibaddhāhi paribbājikāhi paricārenti. </span></p>
<p class="p3">cavorting with female wanderers with fancy hair-dos. </p>
<p class="p3"><span class="t1"> </span></p>
<p class="p3"><span class="t5">Te evamāhaṃsu: </span></p>
<p class="p3">They say, </p>
<p class="p3"><span class="t1"> </span></p>
<p class="p3"><span class="t5">‘kiṃsu nāma te bhonto samaṇabrāhmaṇā kāmesu anāgatabhayaṃ sampassamānā kāmānaṃ pahānamāhaṃsu, kāmānaṃ pariññaṃ paññapenti? </span></p>
<p class="p3">‘What future danger do those ascetics and brahmins see in sensual pleasures that they speak of giving up sensual pleasures, and advocate the complete understanding of sensual pleasures? </p>
<p class="p3"><span class="t1"> </span></p>
<p class="p3"><span class="t5">Sukho imissā paribbājikāya taruṇāya mudukāya lomasāya bāhāya samphasso’ti te kāmesu pātabyataṃ āpajjanti. </span></p>
<p class="p3">Pleasant is the touch of this female wanderer’s arm, tender, soft, and downy!’ And they throw themselves into sensual pleasures. </p>
<p class="p3"><span class="t1"> </span></p>
<p class="p3"><span class="t5">Te kāmesu pātabyataṃ āpajjitvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. </span></p>
<p class="p3">When their body breaks up, after death, they’re reborn in a place of loss, a bad place, the underworld, hell. </p>
<p class="p3"><span class="t1"> </span></p>
<p class="p3"><span class="t5">Te tattha dukkhā tibbā kharā kaṭukā vedanā vedayanti. </span></p>
<p class="p3">And there they feel painful, sharp, severe, acute feelings. </p>
<p class="p3"><span class="t1"> </span></p>
<p class="p3"><span class="t5">Te evamāhaṃsu: </span></p>
<p class="p3">They say, </p>
<p class="p3"><span class="t1"> </span></p>
<p class="p3"><span class="t5">‘idaṃ kho te bhonto samaṇabrāhmaṇā kāmesu anāgatabhayaṃ sampassamānā kāmānaṃ pahānamāhaṃsu, kāmānaṃ pariññaṃ paññapenti, ime hi mayaṃ kāmahetu kāmanidānaṃ dukkhā tibbā kharā kaṭukā vedanā vedayāmā’ti. </span></p>
<p class="p3">‘This is that future danger that those ascetics and brahmins saw. For it is because of sensual pleasures that I’m feeling painful, sharp, severe, acute feelings.’ </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, gimhānaṃ pacchime māse māluvāsipāṭikā phaleyya. </span></p>
<p class="p3">Suppose that in the last month of summer a camel’s foot creeper pod were to burst open </p>
<p class="p3"><span class="t1"> </span></p>
<p class="p3"><span class="t5">Atha kho taṃ, bhikkhave, māluvābījaṃ aññatarasmiṃ sālamūle nipateyya. </span></p>
<p class="p3">and a seed were to fall at the root of a sal tree. </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, yā tasmiṃ sāle adhivatthā devatā sā bhītā saṃviggā santāsaṃ āpajjeyya. </span></p>
<p class="p3">Then the deity haunting that sal tree would become apprehensive and nervous. </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, tasmiṃ sāle adhivatthāya devatāya mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā saṅgamma samāgamma evaṃ samassāseyyuṃ: </span></p>
<p class="p3">But their friends and colleagues, relatives and kin—deities of the parks, forests, trees, and those who haunt the herbs, grass, and big trees—would come together to reassure them, </p>
<p class="p3"><span class="t1"> </span></p>
<p class="p3"><span class="t5">‘mā bhavaṃ bhāyi, mā bhavaṃ bhāyi; </span></p>
<p class="p3">‘Do not fear, sir, do not fear! </p>
<p class="p3"><span class="t1"> </span></p>
<p class="p3"><span class="t5">appeva nāmetaṃ māluvābījaṃ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṃ, upacikā vā uṭṭhaheyyuṃ, abījaṃ vā panassā’ti. </span></p>
<p class="p3">Hopefully that seed will be swallowed by a peacock, or eaten by a deer, or burnt by a forest fire, or picked up by a lumberjack, or eaten by termites, or it may not even be fertile.’ </p>
<p class="p3"><span class="t1"> </span></p>
<p class="p3"><span class="t5">Atha kho taṃ, bhikkhave, māluvābījaṃ neva moro gileyya, na mago khādeyya, na davaḍāho ḍaheyya, na vanakammikā uddhareyyuṃ, na upacikā uṭṭhaheyyuṃ, bījañca panassa taṃ pāvussakena meghena abhippavuṭṭhaṃ sammadeva viruheyya. </span></p>
<p class="p3">But none of these things happened. And the seed was fertile, so that when the clouds soaked it with rain, it sprouted. </p>
<p class="p3"><span class="t1"> </span></p>
<p class="p3"><span class="t5">Sāssa māluvālatā taruṇā mudukā lomasā vilambinī, sā taṃ sālaṃ upaniseveyya. </span></p>
<p class="p3">And the creeper wound its tender, soft, and downy tendrils around that sal tree. </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, tasmiṃ sāle adhivatthāya devatāya evamassa: </span></p>
<p class="p3">Then the deity thought, </p>
<p class="p3"><span class="t1"> </span></p>
<p class="p3"><span class="t5">‘kiṃsu nāma te bhonto mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā māluvābīje anāgatabhayaṃ sampassamānā saṅgamma samāgamma evaṃ samassāsesuṃ: </span></p>
<p class="p3">‘What future danger did my friends see when they said: </p>
<p class="p3"><span class="t1"> </span></p>
<p class="p3"><span class="t5">“mā bhavaṃ bhāyi mā bhavaṃ bhāyi, </span></p>
<p class="p3">‘Do not fear, sir, do not fear! </p>
<p class="p3"><span class="t1"> </span></p>
<p class="p3"><span class="t5">appeva nāmetaṃ māluvābījaṃ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṃ, upacikā vā uṭṭhaheyyuṃ, abījaṃ vā panassā”ti; </span></p>
<p class="p3">Hopefully that seed will be swallowed by a peacock, or eaten by a deer, or burnt by a forest fire, or picked up by a lumberjack, or eaten by termites, or it may not even be fertile.’ </p>
<p class="p3"><span class="t1"> </span></p>
<p class="p3"><span class="t5">sukho imissā māluvālatāya taruṇāya mudukāya lomasāya vilambiniyā samphasso’ti. </span></p>
<p class="p3">Pleasant is the touch of this creeper’s tender, soft, and downy tendrils.’ </p>
<p class="p3"><span class="t1"> </span></p>
<p class="p3"><span class="t5">Sā taṃ sālaṃ anuparihareyya. </span></p>
<p class="p3">Then the creeper enfolded the sal tree, </p>
<p class="p3"><span class="t1"> </span></p>
<p class="p3"><span class="t5">Sā taṃ sālaṃ anupariharitvā upari viṭabhiṃ kareyya. </span></p>
<p class="p3">made a canopy over it, </p>
<p class="p3"><span class="t1"> </span></p>
<p class="p3"><span class="t5">Upari viṭabhiṃ karitvā oghanaṃ janeyya. </span></p>
<p class="p3">draped a curtain around it, </p>
<p class="p3"><span class="t1"> </span></p>
<p class="p3"><span class="t5">Oghanaṃ janetvā ye tassa sālassa mahantā mahantā khandhā te padāleyya. </span></p>
<p class="p3">and split apart all the main branches. </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, tasmiṃ sāle adhivatthāya devatāya evamassa: </span></p>
<p class="p3">Then the deity thought, </p>
<p class="p3"><span class="t1"> </span></p>
<p class="p3"><span class="t5">‘idaṃ kho te bhonto mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā māluvābīje anāgatabhayaṃ sampassamānā saṅgamma samāgamma evaṃ samassāsesuṃ: </span></p>
<p class="p3">‘This is the future danger that my friends saw! </p>
<p class="p3"><span class="t1"> </span></p>
<p class="p3"><span class="t5">“mā bhavaṃ bhāyi mā bhavaṃ bhāyi, appeva nāmetaṃ māluvābījaṃ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṃ, upacikā vā uṭṭhaheyyuṃ abījaṃ vā panassā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yañcāhaṃ māluvābījahetu dukkhā tibbā kharā kaṭukā vedanā vedayāmī’ti. </span></p>
<p class="p3">It’s because of that camel’s foot creeper seed that I’m feeling painful, sharp, severe, acute feelings.’ </p>
<p class="p3"><span class="t1"> </span></p>
<p class="p3"><span class="t5">Evameva kho, bhikkhave, santi eke samaṇabrāhmaṇā evaṃvādino evaṃdiṭṭhino ‘natthi kāmesu doso’ti. </span></p>
<p class="p3">In the same way, there are some ascetics and brahmins who have this doctrine and view: ‘There’s nothing wrong with sensual pleasures’ … </p>
<p class="p3"><span class="t1"> </span></p>
<p class="p3"><span class="t5">Te kāmesu pātabyataṃ āpajjanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Te moḷibaddhāhi paribbājikāhi paricārenti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Te evamāhaṃsu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘kiṃsu nāma te bhonto samaṇabrāhmaṇā kāmesu anāgatabhayaṃ sampassamānā kāmānaṃ pahānamāhaṃsu, kāmānaṃ pariññaṃ paññapenti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sukho imissā paribbājikāya taruṇāya mudukāya lomasāya bāhāya samphasso’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Te kāmesu pātabyataṃ āpajjanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Te kāmesu pātabyataṃ āpajjitvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Te tattha dukkhā tibbā kharā kaṭukā vedanā vedayanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Te evamāhaṃsu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘idaṃ kho te bhonto samaṇabrāhmaṇā kāmesu anāgatabhayaṃ sampassamānā kāmānaṃ pahānamāhaṃsu, kāmānaṃ pariññaṃ paññapenti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ime hi mayaṃ kāmahetu kāmanidānaṃ dukkhā tibbā kharā kaṭukā vedanā vedayāmā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, dhammasamādānaṃ paccuppannasukhaṃ āyatiṃ dukkhavipākaṃ. </span></p>
<p class="p3">This is called the way of taking up practices that is pleasant now but results in future pain. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, dhammasamādānaṃ paccuppannadukkhañceva āyatiñca dukkhavipākaṃ? </span></p>
<p class="p3">And what is the way of taking up practices that is painful now and results in future pain? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco acelako hoti muttācāro hatthāpalekhano, naehibhaddantiko, natiṭṭhabhaddantiko, nābhihaṭaṃ, na uddissakataṃ, na nimantanaṃ sādiyati, </span></p>
<p class="p3">It’s when someone goes naked, ignoring conventions. They lick their hands, and don’t come or wait when asked. They don’t consent to food brought to them, or food prepared on purpose for them, or an invitation for a meal. </p>
<p class="p3"><span class="t1"> </span></p>
<p class="p3"><span class="t5">so na kumbhimukhā paṭiggaṇhāti, na kaḷopimukhā paṭiggaṇhāti, na eḷakamantaraṃ, na daṇḍamantaraṃ, na musalamantaraṃ, na dvinnaṃ bhuñjamānānaṃ, na gabbhiniyā, na pāyamānāya, na purisantaragatāya, na saṅkittīsu, na yattha sā upaṭṭhito hoti, na yattha makkhikā saṇḍasaṇḍacārinī, na macchaṃ, na maṃsaṃ, na suraṃ, na merayaṃ, na thusodakaṃ pivati. </span></p>
<p class="p3">They don’t receive anything from a pot or bowl; or from someone who keeps sheep, or who has a weapon or a shovel in their home; or where a couple is eating; or where there is a woman who is pregnant, breastfeeding, or who has a man in her home; or where there’s a dog waiting or flies buzzing. They accept no fish or meat or liquor or wine, and drink no beer. </p>
<p class="p3"><span class="t1"> </span></p>
<p class="p3"><span class="t5">So ekāgāriko vā hoti ekālopiko, dvāgāriko vā hoti dvālopiko … pe … sattāgāriko vā hoti sattālopiko. </span></p>
<p class="p3">They go to just one house for alms, taking just one mouthful, or two houses and two mouthfuls, up to seven houses and seven mouthfuls. </p>
<p class="p3"><span class="t1"> </span></p>
<p class="p3"><span class="t5">Ekissāpi dattiyā yāpeti, dvīhipi dattīhi yāpeti … sattahipi dattīhi yāpeti. </span></p>
<p class="p3">They feed on one saucer a day, two saucers a day, up to seven saucers a day. </p>
<p class="p3"><span class="t1"> </span></p>
<p class="p3"><span class="t5">Ekāhikampi āhāraṃ āhāreti, dvīhikampi āhāraṃ āhāreti … sattāhikampi āhāraṃ āhāreti. Iti evarūpaṃ addhamāsikampi pariyāyabhattabhojanānuyogamanuyutto viharati. </span></p>
<p class="p3">They eat once a day, once every second day, up to once a week, and so on, even up to once a fortnight. They live committed to the practice of eating food at set intervals. </p>
<p class="p3"><span class="t1"> </span></p>
<p class="p3"><span class="t5">So sākabhakkho vā hoti, sāmākabhakkho vā hoti, nīvārabhakkho vā hoti, daddulabhakkho vā hoti, haṭabhakkho vā hoti, kaṇabhakkho vā hoti, ācāmabhakkho vā hoti, piññākabhakkho vā hoti, tiṇabhakkho vā hoti, gomayabhakkho vā hoti, vanamūlaphalāhāro yāpeti pavattaphalabhojī. </span></p>
<p class="p3">They eat herbs, millet, wild rice, poor rice, water lettuce, rice bran, scum from boiling rice, sesame flour, grass, or cow dung. They survive on forest roots and fruits, or eating fallen fruit. </p>
<p class="p3"><span class="t1"> </span></p>
<p class="p3"><span class="t5">So sāṇānipi dhāreti, masāṇānipi dhāreti, chavadussānipi dhāreti, paṃsukūlānipi dhāreti, tirīṭānipi dhāreti, ajinampi dhāreti, ajinakkhipampi dhāreti, kusacīrampi dhāreti, vākacīrampi dhāreti, phalakacīrampi dhāreti, kesakambalampi dhāreti, vāḷakambalampi dhāreti, ulūkapakkhampi dhāreti, </span></p>
<p class="p3">They wear robes of sunn hemp, mixed hemp, corpse-wrapping cloth, rags, lodh tree bark, antelope hide (whole or in strips), kusa grass, bark, wood-chips, human hair, horse-tail hair, or owls’ wings. </p>
<p class="p3"><span class="t1"> </span></p>
<p class="p3"><span class="t5">kesamassulocakopi hoti, kesamassulocanānuyogamanuyutto, </span></p>
<p class="p3">They tear out their hair and beard, committed to this practice. </p>
<p class="p3"><span class="t1"> </span></p>
<p class="p3"><span class="t5">ubbhaṭṭhakopi hoti, āsanapaṭikkhitto, </span></p>
<p class="p3">They stand forever, refusing seats. </p>
<p class="p3"><span class="t1"> </span></p>
<p class="p3"><span class="t5">ukkuṭikopi hoti ukkuṭikappadhānamanuyutto, </span></p>
<p class="p3">They squat, committed to persisting in the squatting position. </p>
<p class="p3"><span class="t1"> </span></p>
<p class="p3"><span class="t5">kaṇṭakāpassayikopi hoti, kaṇṭakāpassaye seyyaṃ kappeti, </span></p>
<p class="p3">They lie on a mat of thorns, making a mat of thorns their bed. </p>
<p class="p3"><span class="t1"> </span></p>
<p class="p3"><span class="t5">sāyatatiyakampi udakorohanānuyogamanuyutto viharati. </span></p>
<p class="p3">They’re committed to the practice of immersion in water three times a day, including the evening. </p>
<p class="p3"><span class="t1"> </span></p>
<p class="p3"><span class="t5">Iti evarūpaṃ anekavihitaṃ kāyassa ātāpanaparitāpanānuyogamanuyutto viharati. </span></p>
<p class="p3">And so they live committed to practicing these various ways of mortifying and tormenting the body. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. </span></p>
<p class="p3">When their body breaks up, after death, they’re reborn in a place of loss, a bad place, the underworld, hell. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, dhammasamādānaṃ paccuppannadukkhañceva āyatiñca dukkhavipākaṃ. </span></p>
<p class="p3">This is called the way of taking up practices that is painful now and results in future pain. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, dhammasamādānaṃ paccuppannadukkhaṃ āyatiṃ sukhavipākaṃ? </span></p>
<p class="p3">And what is the way of taking up practices that is painful now but results in future pleasure? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco pakatiyā tibbarāgajātiko hoti, so abhikkhaṇaṃ rāgajaṃ dukkhaṃ domanassaṃ paṭisaṃvedeti; </span></p>
<p class="p3">It’s when someone is ordinarily full of acute greed, hate, and delusion. They often feel the pain and sadness that greed, hate, and delusion bring. </p>
<p class="p3"><span class="t1"> </span></p>
<p class="p3"><span class="t5">pakatiyā tibbadosajātiko hoti, so abhikkhaṇaṃ dosajaṃ dukkhaṃ domanassaṃ paṭisaṃvedeti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pakatiyā tibbamohajātiko hoti, so abhikkhaṇaṃ mohajaṃ dukkhaṃ domanassaṃ paṭisaṃvedeti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So sahāpi dukkhena, sahāpi domanassena, assumukhopi rudamāno paripuṇṇaṃ parisuddhaṃ brahmacariyaṃ carati. </span></p>
<p class="p3">They lead the full and pure spiritual life in pain and sadness, weeping, with tearful faces. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā sugatiṃ saggaṃ lokaṃ upapajjati. </span></p>
<p class="p3">When their body breaks up, after death, they’re reborn in a good place, a heavenly realm. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, dhammasamādānaṃ paccuppannadukkhaṃ āyatiṃ sukhavipākaṃ. </span></p>
<p class="p3">This is called the way of taking up practices that is painful now but results in future pleasure. </p>
<p class="p3"><span class="t1"> </span></p>
<p class="p3"><span class="t5">Katamañca, bhikkhave, dhammasamādānaṃ paccuppannasukhañceva āyatiñca sukhavipākaṃ? </span></p>
<p class="p3">And what is the way of taking up practices that is pleasant now and results in future pleasure? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco pakatiyā na tibbarāgajātiko hoti, so na abhikkhaṇaṃ rāgajaṃ dukkhaṃ domanassaṃ paṭisaṃvedeti; </span></p>
<p class="p3">It’s when someone is not ordinarily full of acute greed, hate, and delusion. They rarely feel the pain and sadness that greed, hate, and delusion bring. </p>
<p class="p3"><span class="t1"> </span></p>
<p class="p3"><span class="t5">pakatiyā na tibbadosajātiko hoti, so na abhikkhaṇaṃ dosajaṃ dukkhaṃ domanassaṃ paṭisaṃvedeti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pakatiyā na tibbamohajātiko hoti, so na abhikkhaṇaṃ mohajaṃ dukkhaṃ domanassaṃ paṭisaṃvedeti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. </span></p>
<p class="p3">Quite secluded from sensual pleasures, secluded from unskillful qualities, they enter and remain in the first absorption … </p>
<p class="p3"><span class="t1"> </span></p>
<p class="p3"><span class="t5">Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ … pe … </span></p>
<p class="p3">second absorption … </p>
<p class="p3"><span class="t1"> </span></p>
<p class="p3"><span class="t5">tatiyaṃ jhānaṃ … </span></p>
<p class="p3">third absorption … </p>
<p class="p3"><span class="t1"> </span></p>
<p class="p3"><span class="t5">catutthaṃ jhānaṃ upasampajja viharati. </span></p>
<p class="p3">fourth absorption. </p>
<p class="p3"><span class="t1"> </span></p>
<p class="p3"><span class="t5">So kāyassa bhedā paraṃ maraṇā sugatiṃ saggaṃ lokaṃ upapajjati. </span></p>
<p class="p3">When their body breaks up, after death, they’re reborn in a good place, a heavenly realm. </p>
<p class="p3"><span class="t1"> </span></p>
<p class="p3"><span class="t5">Idaṃ vuccati, bhikkhave, dhammasamādānaṃ paccuppannasukhañceva āyatiñca sukhavipākaṃ. </span></p>
<p class="p3">This is called the way of taking up practices that is pleasant now and results in future pleasure. </p>
<p class="p3"><span class="t1"> </span></p>
<p class="p3"><span class="t5">Imāni kho, bhikkhave, cattāri dhammasamādānānī”ti. </span></p>
<p class="p3">These are the four ways of taking up practices.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamanā te bhikkhū bhagavato bhāsitaṃ abhinandunti. </span></p>
<p class="p3">Satisfied, the mendicants were happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Cūḷadhammasamādānasuttaṃ niṭṭhitaṃ pañcamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
