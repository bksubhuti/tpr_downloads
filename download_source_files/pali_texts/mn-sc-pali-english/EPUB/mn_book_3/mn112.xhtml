<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn112-Chabbisodhanasutta  - The Sixfold Purification </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Chabbisodhanasutta </span></h3>
<p class="p3"><span class="t2">The Sixfold Purification </span></p>
<p class="p3"><span class="t3">Majjhima Nikāya 112  - Middle Discourses 112 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā bhikkhū āmantesi: </span></p>
<p class="p3">There the Buddha addressed the mendicants, </p>
<p class="p3"><span class="t1"> </span></p>
<p class="p3"><span class="t5">“bhikkhavo”ti. </span></p>
<p class="p3">“Mendicants!” </p>
<p class="p3"><span class="t1"> </span></p>
<p class="p3"><span class="t5">“Bhadante”ti te bhikkhū bhagavato paccassosuṃ. </span></p>
<p class="p3">“Venerable sir,” they replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“Idha, bhikkhave, bhikkhu aññaṃ byākaroti: </span></p>
<p class="p3">“Take a mendicant who declares enlightenment: </p>
<p class="p3"><span class="t1"> </span></p>
<p class="p3"><span class="t5">‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmī’ti. </span></p>
<p class="p3">‘I understand: “Rebirth is ended, the spiritual journey has been completed, what had to be done has been done, there is no return to any state of existence.”’ </p>
<p class="p3"><span class="t1"> </span></p>
<p class="p3"><span class="t5">Tassa, bhikkhave, bhikkhuno bhāsitaṃ neva abhinanditabbaṃ nappaṭikkositabbaṃ. </span></p>
<p class="p3">You should neither approve nor dismiss that mendicant’s statement. </p>
<p class="p3"><span class="t1"> </span></p>
<p class="p3"><span class="t5">Anabhinanditvā appaṭikkositvā pañho pucchitabbo: </span></p>
<p class="p3">Rather, you should question them: </p>
<p class="p3"><span class="t1"> </span></p>
<p class="p3"><span class="t5">‘cattārome, āvuso, vohārā tena bhagavatā jānatā passatā arahatā sammāsambuddhena sammadakkhātā. </span></p>
<p class="p3">‘Reverend, these four kinds of expression have been rightly explained by the Blessed One, who knows and sees, the perfected one, the fully awakened Buddha. </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Diṭṭhe diṭṭhavāditā, sute sutavāditā, mute mutavāditā, viññāte viññātavāditā—</span></p>
<p class="p3">One speaks of the seen as seen, the heard as heard, the thought as thought, and the known as known. </p>
<p class="p3"><span class="t1"> </span></p>
<p class="p3"><span class="t5">ime kho, āvuso, cattāro vohārā tena bhagavatā jānatā passatā arahatā sammāsambuddhena sammadakkhātā. </span></p>
<p class="p3">These are the four kinds of expression rightly explained by the Blessed One, who knows and sees, the perfected one, the fully awakened Buddha. </p>
<p class="p3"><span class="t1"> </span></p>
<p class="p3"><span class="t5">Kathaṃ jānato panāyasmato, kathaṃ passato imesu catūsu vohāresu anupādāya āsavehi cittaṃ vimuttan’ti? </span></p>
<p class="p3">How does the venerable know and see regarding these four kinds of expression so that your mind is freed from defilements by not grasping?’ </p>
<p class="p3"><span class="t1"> </span></p>
<p class="p3"><span class="t5">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya: </span></p>
<p class="p3">For a mendicant with defilements ended—who has completed the spiritual journey, done what had to be done, laid down the burden, achieved their own goal, utterly ended the fetters of rebirth, and is rightly freed through enlightenment—it is in line with the teaching to answer: </p>
<p class="p3"><span class="t1"> </span></p>
<p class="p3"><span class="t5">‘diṭṭhe kho ahaṃ, āvuso, anupāyo anapāyo anissito appaṭibaddho vippamutto visaṃyutto vimariyādīkatena cetasā viharāmi. </span></p>
<p class="p3">‘Reverends, I live without attraction or repulsion for what is seen; independent, untied, liberated, detached, my mind free of limits. </p>
<p class="p3"><span class="t1"> </span></p>
<p class="p3"><span class="t5">Sute kho ahaṃ, āvuso … pe … </span></p>
<p class="p3">I live without attraction or repulsion for what is heard … </p>
<p class="p3"><span class="t1"> </span></p>
<p class="p3"><span class="t5">mute kho ahaṃ, āvuso … </span></p>
<p class="p3">thought … </p>
<p class="p3"><span class="t1"> </span></p>
<p class="p3"><span class="t5">viññāte kho ahaṃ, āvuso, anupāyo anapāyo anissito appaṭibaddho vippamutto visaṃyutto vimariyādīkatena cetasā viharāmi. </span></p>
<p class="p3">or known; independent, untied, liberated, detached, my mind free of limits. </p>
<p class="p3"><span class="t1"> </span></p>
<p class="p3"><span class="t5">Evaṃ kho me, āvuso, jānato evaṃ passato imesu catūsu vohāresu anupādāya āsavehi cittaṃ vimuttan’ti. </span></p>
<p class="p3">That is how I know and see regarding these four kinds of expression so that my mind is freed from defilements by not grasping.’ </p>
<p class="p3"><span class="t1"> </span></p>
<p class="p3"><span class="t5">Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. </span></p>
<p class="p3">Saying ‘Good!’ you should applaud and cheer that mendicant’s statement, </p>
<p class="p3"><span class="t1"> </span></p>
<p class="p3"><span class="t5">‘Sādhū’ti bhāsitaṃ abhinanditvā anumoditvā uttariṃ pañho pucchitabbo. </span></p>
<p class="p3">then ask a further question: </p>
<p class="p3"><span class="t1"> </span></p>
<p class="p3"><span class="t5">‘Pañcime, āvuso, upādānakkhandhā tena bhagavatā jānatā passatā arahatā sammāsambuddhena sammadakkhātā. </span></p>
<p class="p3">‘Reverend, these five grasping aggregates have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Katame pañca? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Seyyathidaṃ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho—</span></p>
<p class="p3">That is: the grasping aggregates of form, feeling, perception, choices, and consciousness. </p>
<p class="p3"><span class="t1"> </span></p>
<p class="p3"><span class="t5">ime kho, āvuso, pañcupādānakkhandhā tena bhagavatā jānatā passatā arahatā sammāsambuddhena sammadakkhātā. </span></p>
<p class="p3">These are the five grasping aggregates that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Kathaṃ jānato panāyasmato, kathaṃ passato imesu pañcasu upādānakkhandhesu anupādāya āsavehi cittaṃ vimuttan’ti? </span></p>
<p class="p3">How does the venerable know and see regarding these five grasping aggregates so that your mind is freed from defilements by not grasping?’ </p>
<p class="p3"><span class="t1"> </span></p>
<p class="p3"><span class="t5">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya: </span></p>
<p class="p3">For a mendicant with defilements ended it is in line with the teaching to answer: </p>
<p class="p3"><span class="t1"> </span></p>
<p class="p3"><span class="t5">‘rūpaṃ kho ahaṃ, āvuso, abalaṃ virāgunaṃ anassāsikanti viditvā ye rūpe upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. </span></p>
<p class="p3">‘Reverends, knowing that form is powerless, fading, and unreliable, I understand that my mind is freed through the ending, fading away, cessation, giving away, and letting go of attraction, grasping, mental fixation, insistence, and underlying tendency for form. </p>
<p class="p3"><span class="t1"> </span></p>
<p class="p3"><span class="t5">Vedanaṃ kho ahaṃ, āvuso … pe … </span></p>
<p class="p3">Knowing that feeling … </p>
<p class="p3"><span class="t1"> </span></p>
<p class="p3"><span class="t5">saññaṃ kho ahaṃ, āvuso … </span></p>
<p class="p3">perception … </p>
<p class="p3"><span class="t1"> </span></p>
<p class="p3"><span class="t5">saṅkhāre kho ahaṃ, āvuso … </span></p>
<p class="p3">choices … </p>
<p class="p3"><span class="t1"> </span></p>
<p class="p3"><span class="t5">viññāṇaṃ kho ahaṃ, āvuso, abalaṃ virāgunaṃ anassāsikanti viditvā ye viññāṇe upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. </span></p>
<p class="p3">consciousness is powerless, fading, and unreliable, I understand that my mind is freed through the ending, fading away, cessation, giving away, and letting go of attraction, grasping, mental fixation, insistence, and underlying tendency for consciousness. </p>
<p class="p3"><span class="t1"> </span></p>
<p class="p3"><span class="t5">Evaṃ kho me, āvuso, jānato evaṃ passato imesu pañcasu upādānakkhandhesu anupādāya āsavehi cittaṃ vimuttan’ti. </span></p>
<p class="p3">That is how I know and see regarding these five grasping aggregates so that my mind is freed from defilements by not grasping.’ </p>
<p class="p3"><span class="t1"> </span></p>
<p class="p3"><span class="t5">Tassa, bhikkhave, bhikkhuno ‘sādhū’ti bhāsitaṃ abhinanditabbaṃ, anumoditabbaṃ. </span></p>
<p class="p3">Saying ‘Good!’ you should applaud and cheer that mendicant’s statement, </p>
<p class="p3"><span class="t1"> </span></p>
<p class="p3"><span class="t5">‘Sādhū’ti bhāsitaṃ abhinanditvā anumoditvā uttariṃ pañho pucchitabbo. </span></p>
<p class="p3">then ask a further question: </p>
<p class="p3"><span class="t1"> </span></p>
<p class="p3"><span class="t5">‘Chayimā, āvuso, dhātuyo tena bhagavatā jānatā passatā arahatā sammāsambuddhena sammadakkhātā. </span></p>
<p class="p3">‘Reverend, these six elements have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Katamā cha? </span></p>
<p class="p3">What six? </p>
<p class="p3"><span class="t1"> </span></p>
<p class="p3"><span class="t5">Pathavīdhātu, āpodhātu, tejodhātu, vāyodhātu, ākāsadhātu, viññāṇadhātu—</span></p>
<p class="p3">The elements of earth, water, fire, air, space, and consciousness. </p>
<p class="p3"><span class="t1"> </span></p>
<p class="p3"><span class="t5">imā kho, āvuso, cha dhātuyo tena bhagavatā jānatā passatā arahatā sammāsambuddhena sammadakkhātā. </span></p>
<p class="p3">These are the six elements that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Kathaṃ jānato panāyasmato, kathaṃ passato imāsu chasu dhātūsu anupādāya āsavehi cittaṃ vimuttan’ti? </span></p>
<p class="p3">How does the venerable know and see regarding these six elements so that your mind is freed from defilements by not grasping?’ </p>
<p class="p3"><span class="t1"> </span></p>
<p class="p3"><span class="t5">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya: </span></p>
<p class="p3">For a mendicant with defilements ended it is in line with the teaching to answer: </p>
<p class="p3"><span class="t1"> </span></p>
<p class="p3"><span class="t5">‘pathavīdhātuṃ kho ahaṃ, āvuso, na attato upagacchiṃ, na ca pathavīdhātunissitaṃ attānaṃ. </span></p>
<p class="p3">‘Reverends, I’ve not taken the earth element as self, nor is there a self based on the earth element. </p>
<p class="p3"><span class="t1"> </span></p>
<p class="p3"><span class="t5">Ye ca pathavīdhātunissitā upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. </span></p>
<p class="p3">And I understand that my mind is freed through the ending, fading away, cessation, giving away, and letting go of attraction, grasping, mental fixation, insistence, and underlying tendency based on the earth element. </p>
<p class="p3"><span class="t1"> </span></p>
<p class="p3"><span class="t5">Āpodhātuṃ kho ahaṃ, āvuso … pe … </span></p>
<p class="p3">I’ve not taken the water element … </p>
<p class="p3"><span class="t1"> </span></p>
<p class="p3"><span class="t5">tejodhātuṃ kho ahaṃ, āvuso … </span></p>
<p class="p3">fire element … </p>
<p class="p3"><span class="t1"> </span></p>
<p class="p3"><span class="t5">vāyodhātuṃ kho ahaṃ, āvuso … </span></p>
<p class="p3">air element … </p>
<p class="p3"><span class="t1"> </span></p>
<p class="p3"><span class="t5">ākāsadhātuṃ kho ahaṃ, āvuso … </span></p>
<p class="p3">space element … </p>
<p class="p3"><span class="t1"> </span></p>
<p class="p3"><span class="t5">viññāṇadhātuṃ kho ahaṃ, āvuso, na attato upagacchiṃ, na ca viññāṇadhātunissitaṃ attānaṃ. </span></p>
<p class="p3">consciousness element as self, nor is there a self based on the consciousness element. </p>
<p class="p3"><span class="t1"> </span></p>
<p class="p3"><span class="t5">Ye ca viññāṇadhātunissitā upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. </span></p>
<p class="p3">And I understand that my mind is freed through the ending of attraction based on the consciousness element. </p>
<p class="p3"><span class="t1"> </span></p>
<p class="p3"><span class="t5">Evaṃ kho me, āvuso, jānato, evaṃ passato imāsu chasu dhātūsu anupādāya āsavehi cittaṃ vimuttan’ti. </span></p>
<p class="p3">That is how I know and see regarding these six elements so that my mind is freed from defilements by not grasping.’ </p>
<p class="p3"><span class="t1"> </span></p>
<p class="p3"><span class="t5">Tassa, bhikkhave, bhikkhuno ‘sādhū’ti bhāsitaṃ abhinanditabbaṃ, anumoditabbaṃ. </span></p>
<p class="p3">Saying ‘Good!’ you should applaud and cheer that mendicant’s statement, </p>
<p class="p3"><span class="t1"> </span></p>
<p class="p3"><span class="t5">‘Sādhū’ti bhāsitaṃ abhinanditvā anumoditvā uttariṃ pañho pucchitabbo. </span></p>
<p class="p3">then ask a further question: </p>
<p class="p3"><span class="t1"> </span></p>
<p class="p3"><span class="t5">‘Cha kho panimāni, āvuso, ajjhattikabāhirāni āyatanāni tena bhagavatā jānatā passatā arahatā sammāsambuddhena sammadakkhātāni. </span></p>
<p class="p3">‘Reverend, these six interior and exterior sense fields have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Katamāni cha? </span></p>
<p class="p3">What six? </p>
<p class="p3"><span class="t1"> </span></p>
<p class="p3"><span class="t5">Cakkhu ceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca—</span></p>
<p class="p3">The eye and sights, the ear and sounds, the nose and smells, the tongue and tastes, the body and touches, and the mind and thoughts. </p>
<p class="p3"><span class="t1"> </span></p>
<p class="p3"><span class="t5">imāni kho, āvuso, cha ajjhattikabāhirāni āyatanāni tena bhagavatā jānatā passatā arahatā sammāsambuddhena sammadakkhātāni. </span></p>
<p class="p3">These are the six interior and exterior sense fields that have been rightly explained by the Buddha. </p>
<p class="p3"><span class="t1"> </span></p>
<p class="p3"><span class="t5">Kathaṃ jānato panāyasmato, kathaṃ passato imesu chasu ajjhattikabāhiresu āyatanesu anupādāya āsavehi cittaṃ vimuttan’ti? </span></p>
<p class="p3">How does the venerable know and see regarding these six interior and exterior sense fields so that your mind is freed from defilements by not grasping?’ </p>
<p class="p3"><span class="t1"> </span></p>
<p class="p3"><span class="t5">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya: </span></p>
<p class="p3">For a mendicant with defilements ended it is in line with the teaching to answer: </p>
<p class="p3"><span class="t1"> </span></p>
<p class="p3"><span class="t5">‘cakkhusmiṃ, āvuso, rūpe cakkhuviññāṇe cakkhuviññāṇaviññātabbesu dhammesu yo chando yo rāgo yā nandī yā taṇhā ye ca upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. </span></p>
<p class="p3">‘I understand that my mind is freed through the ending, fading away, cessation, giving away, and letting go of desire and greed and relishing and craving; attraction, grasping, mental fixation, insistence, and underlying tendency for the eye, sights, eye consciousness, and things knowable by eye consciousness. </p>
<p class="p3"><span class="t1"> </span></p>
<p class="p3"><span class="t5">Sotasmiṃ, āvuso, sadde sotaviññāṇe … pe … </span></p>
<p class="p3">I understand that my mind is freed through the ending of desire for the ear … </p>
<p class="p3"><span class="t1"> </span></p>
<p class="p3"><span class="t5">ghānasmiṃ, āvuso, gandhe ghānaviññāṇe … </span></p>
<p class="p3">nose … </p>
<p class="p3"><span class="t1"> </span></p>
<p class="p3"><span class="t5">jivhāya, āvuso, rase jivhāviññāṇe … </span></p>
<p class="p3">tongue … </p>
<p class="p3"><span class="t1"> </span></p>
<p class="p3"><span class="t5">kāyasmiṃ, āvuso, phoṭṭhabbe kāyaviññāṇe … </span></p>
<p class="p3">body … </p>
<p class="p3"><span class="t1"> </span></p>
<p class="p3"><span class="t5">manasmiṃ, āvuso, dhamme manoviññāṇe manoviññāṇaviññātabbesu dhammesu yo chando yo rāgo yā nandī yā taṇhā ye ca upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. </span></p>
<p class="p3">mind, thoughts, mind consciousness, and things knowable by mind consciousness. </p>
<p class="p3"><span class="t1"> </span></p>
<p class="p3"><span class="t5">Evaṃ kho me, āvuso, jānato evaṃ passato imesu chasu ajjhattikabāhiresu āyatanesu anupādāya āsavehi cittaṃ vimuttan’ti. </span></p>
<p class="p3">That is how I know and see regarding these six interior and exterior sense fields so that my mind is freed from defilements by not grasping.’ </p>
<p class="p3"><span class="t1"> </span></p>
<p class="p3"><span class="t5">Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. </span></p>
<p class="p3">Saying ‘Good!’ you should applaud and cheer that mendicant’s statement, </p>
<p class="p3"><span class="t1"> </span></p>
<p class="p3"><span class="t5">‘Sādhū’ti bhāsitaṃ abhinanditvā anumoditvā uttariṃ pañho pucchitabbo. </span></p>
<p class="p3">then ask a further question: </p>
<p class="p3"><span class="t1"> </span></p>
<p class="p3"><span class="t5">‘Kathaṃ jānato panāyasmato, kathaṃ passato imasmiñca saviññāṇake kāye bahiddhā ca sabbanimittesu ahaṃkāramamaṃkāramānānusayā samūhatā’ti? </span></p>
<p class="p3">‘Sir, how does the venerable know and see so that he has eradicated ego, possessiveness, and underlying tendency to conceit for this conscious body and all external stimuli?’ </p>
<p class="p3"><span class="t1"> </span></p>
<p class="p3"><span class="t5">Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya: </span></p>
<p class="p3">For a mendicant with defilements ended it is in line with the teaching to answer: </p>
<p class="p3"><span class="t1"> </span></p>
<p class="p3"><span class="t5">‘pubbe kho ahaṃ, āvuso, agāriyabhūto samāno aviddasu ahosiṃ. </span></p>
<p class="p3">‘Formerly, reverends, when I was still a layperson, I was ignorant. </p>
<p class="p3"><span class="t1"> </span></p>
<p class="p3"><span class="t5">Tassa me tathāgato vā tathāgatasāvako vā dhammaṃ desesi. </span></p>
<p class="p3">Then the Realized One or one of his disciples taught me the Dhamma. </p>
<p class="p3"><span class="t1"> </span></p>
<p class="p3"><span class="t5">Tāhaṃ dhammaṃ sutvā tathāgate saddhaṃ paṭilabhiṃ. </span></p>
<p class="p3">I gained faith in the Realized One, </p>
<p class="p3"><span class="t1"> </span></p>
<p class="p3"><span class="t5">So tena saddhāpaṭilābhena samannāgato iti paṭisañcikkhiṃ: </span></p>
<p class="p3">and reflected: </p>
<p class="p3"><span class="t1"> </span></p>
<p class="p3"><span class="t5">“sambādho gharāvāso rajāpatho, abbhokāso pabbajjā. </span></p>
<p class="p3">“Living in a house is cramped and dirty, but the life of one gone forth is wide open. </p>
<p class="p3"><span class="t1"> </span></p>
<p class="p3"><span class="t5">Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. </span></p>
<p class="p3">It’s not easy for someone living at home to lead the spiritual life utterly full and pure, like a polished shell. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan”ti. </span></p>
<p class="p3">Why don’t I cut off my hair and beard, dress in ocher robes, and go forth from lay life to homelessness?” </p>
<p class="p3"><span class="t1"> </span></p>
<p class="p3"><span class="t5">So kho ahaṃ, āvuso, aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya, appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajiṃ. </span></p>
<p class="p3">After some time I gave up a large or small fortune, and a large or small family circle. I shaved off hair and beard, dressed in ocher robes, and went forth from the lay life to homelessness. </p>
<p class="p3"><span class="t1"> </span></p>
<p class="p3"><span class="t5">So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā paṭivirato ahosiṃ nihitadaṇḍo nihitasattho, lajjī dayāpanno sabbapāṇabhūtahitānukampī vihāsiṃ. </span></p>
<p class="p3">Once I had gone forth, I took up the training and livelihood of the mendicants. I gave up killing living creatures, renouncing the rod and the sword. I was scrupulous and kind, living full of compassion for all living beings. </p>
<p class="p3"><span class="t1"> </span></p>
<p class="p3"><span class="t5">Adinnādānaṃ pahāya adinnādānā paṭivirato ahosiṃ dinnādāyī dinnapāṭikaṅkhī, athenena sucibhūtena attanā vihāsiṃ. </span></p>
<p class="p3">I gave up stealing. I took only what’s given, and expected only what’s given. I kept myself clean by not thieving. </p>
<p class="p3"><span class="t1"> </span></p>
<p class="p3"><span class="t5">Abrahmacariyaṃ pahāya brahmacārī ahosiṃ ārācārī virato methunā gāmadhammā. </span></p>
<p class="p3">I gave up unchastity. I became celibate, set apart, avoiding the common practice of sex. </p>
<p class="p3"><span class="t1"> </span></p>
<p class="p3"><span class="t5">Musāvādaṃ pahāya musāvādā paṭivirato ahosiṃ saccavādī saccasandho theto paccayiko avisaṃvādako lokassa. </span></p>
<p class="p3">I gave up lying. I spoke the truth and stuck to the truth. I was honest and trustworthy, not tricking the world with my words. </p>
<p class="p3"><span class="t1"> </span></p>
<p class="p3"><span class="t5">Pisuṇaṃ vācaṃ pahāya pisuṇāya vācāya paṭivirato ahosiṃ, ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya; iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā ahosiṃ. </span></p>
<p class="p3">I gave up divisive speech. I didn’t repeat in one place what I heard in another so as to divide people against each other. Instead, I reconciled those who are divided, supporting unity, delighting in harmony, loving harmony, speaking words that promote harmony. </p>
<p class="p3"><span class="t1"> </span></p>
<p class="p3"><span class="t5">Pharusaṃ vācaṃ pahāya pharusāya vācāya paṭivirato ahosiṃ; yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā ahosiṃ. </span></p>
<p class="p3">I gave up harsh speech. I spoke in a way that’s mellow, pleasing to the ear, lovely, going to the heart, polite, likable and agreeable to the people. </p>
<p class="p3"><span class="t1"> </span></p>
<p class="p3"><span class="t5">Samphappalāpaṃ pahāya samphappalāpā paṭivirato ahosiṃ; kālavādī bhūtavādī atthavādī dhammavādī vinayavādī nidhānavatiṃ vācaṃ bhāsitā ahosiṃ kālena sāpadesaṃ pariyantavatiṃ atthasaṃhitaṃ. </span></p>
<p class="p3">I gave up talking nonsense. My words were timely, true, and meaningful, in line with the teaching and training. I said things at the right time which are valuable, reasonable, succinct, and beneficial. </p>
<p class="p3"><span class="t1"> </span></p>
<p class="p3"><span class="t5">So bījagāmabhūtagāmasamārambhā paṭivirato ahosiṃ, ekabhattiko ahosiṃ rattūparato virato vikālabhojanā. </span></p>
<p class="p3">I avoided injuring plants and seeds. I ate in one part of the day, abstaining from eating at night and food at the wrong time. </p>
<p class="p3"><span class="t1"> </span></p>
<p class="p3"><span class="t5">Naccagītavāditavisūkadassanā paṭivirato ahosiṃ. </span></p>
<p class="p3">I avoided dancing, singing, music, and seeing shows. </p>
<p class="p3"><span class="t1"> </span></p>
<p class="p3"><span class="t5">Mālāgandhavilepanadhāraṇamaṇḍanavibhūsanaṭṭhānā paṭivirato ahosiṃ. </span></p>
<p class="p3">I avoided beautifying and adorning myself with garlands, perfumes, and makeup. </p>
<p class="p3"><span class="t1"> </span></p>
<p class="p3"><span class="t5">Uccāsayanamahāsayanā paṭivirato ahosiṃ. </span></p>
<p class="p3">I avoided high and luxurious beds. </p>
<p class="p3"><span class="t1"> </span></p>
<p class="p3"><span class="t5">Jātarūparajatapaṭiggahaṇā paṭivirato ahosiṃ, </span></p>
<p class="p3">I avoided receiving gold and money, </p>
<p class="p3"><span class="t1"> </span></p>
<p class="p3"><span class="t5">āmakadhaññapaṭiggahaṇā paṭivirato ahosiṃ, </span></p>
<p class="p3">raw grains, </p>
<p class="p3"><span class="t1"> </span></p>
<p class="p3"><span class="t5">āmakamaṃsapaṭiggahaṇā paṭivirato ahosiṃ; </span></p>
<p class="p3">raw meat, </p>
<p class="p3"><span class="t1"> </span></p>
<p class="p3"><span class="t5">itthikumārikapaṭiggahaṇā paṭivirato ahosiṃ, </span></p>
<p class="p3">women and girls, </p>
<p class="p3"><span class="t1"> </span></p>
<p class="p3"><span class="t5">dāsidāsapaṭiggahaṇā paṭivirato ahosiṃ, </span></p>
<p class="p3">male and female bondservants, </p>
<p class="p3"><span class="t1"> </span></p>
<p class="p3"><span class="t5">ajeḷakapaṭiggahaṇā paṭivirato ahosiṃ, </span></p>
<p class="p3">goats and sheep, </p>
<p class="p3"><span class="t1"> </span></p>
<p class="p3"><span class="t5">kukkuṭasūkarapaṭiggahaṇā paṭivirato ahosiṃ, </span></p>
<p class="p3">chicken and pigs, </p>
<p class="p3"><span class="t1"> </span></p>
<p class="p3"><span class="t5">hatthigavassavaḷavapaṭiggahaṇā paṭivirato ahosiṃ, </span></p>
<p class="p3">elephants, cows, horses, and mares, </p>
<p class="p3"><span class="t1"> </span></p>
<p class="p3"><span class="t5">khettavatthupaṭiggahaṇā paṭivirato ahosiṃ. </span></p>
<p class="p3">and fields and land. </p>
<p class="p3"><span class="t1"> </span></p>
<p class="p3"><span class="t5">Dūteyyapahiṇagamanānuyogā paṭivirato ahosiṃ, </span></p>
<p class="p3">I avoided running errands and messages; </p>
<p class="p3"><span class="t1"> </span></p>
<p class="p3"><span class="t5">kayavikkayā paṭivirato ahosiṃ, </span></p>
<p class="p3">buying and selling; </p>
<p class="p3"><span class="t1"> </span></p>
<p class="p3"><span class="t5">tulākūṭakaṃsakūṭamānakūṭā paṭivirato ahosiṃ, </span></p>
<p class="p3">falsifying weights, metals, or measures; </p>
<p class="p3"><span class="t1"> </span></p>
<p class="p3"><span class="t5">ukkoṭanavañcananikatisāciyogā paṭivirato ahosiṃ, </span></p>
<p class="p3">bribery, fraud, cheating, and duplicity; </p>
<p class="p3"><span class="t1"> </span></p>
<p class="p3"><span class="t5">chedanavadhabandhanaviparāmosaālopasahasākārā paṭivirato ahosiṃ. </span></p>
<p class="p3">mutilation, murder, abduction, banditry, plunder, and violence. </p>
<p class="p3"><span class="t1"> </span></p>
<p class="p3"><span class="t5">So santuṭṭho ahosiṃ kāyaparihārikena cīvarena, kucchiparihārikena piṇḍapātena. So yena yeneva pakkamiṃ samādāyeva pakkamiṃ. </span></p>
<p class="p3">I became content with robes to look after the body and alms-food to look after the belly. Wherever I went, I set out taking only these things. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma pakkhī sakuṇo yena yeneva ḍeti sapattabhārova ḍeti; </span></p>
<p class="p3">Like a bird: wherever it flies, wings are its only burden. </p>
<p class="p3"><span class="t1"> </span></p>
<p class="p3"><span class="t5">evameva kho ahaṃ, āvuso; santuṭṭho ahosiṃ kāyaparihārikena cīvarena, kucchiparihārikena piṇḍapātena. So yena yeneva pakkamiṃ samādāyeva pakkamiṃ. </span></p>
<p class="p3">In the same way, I became content with robes to look after the body and alms-food to look after the belly. Wherever I went, I set out taking only these things. </p>
<p class="p3"><span class="t1"> </span></p>
<p class="p3"><span class="t5">So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedesiṃ. </span></p>
<p class="p3">When I had this entire spectrum of noble ethics, I experienced a blameless happiness inside myself. </p>
<p class="p3"><span class="t1"> </span></p>
<p class="p3"><span class="t5">So cakkhunā rūpaṃ disvā na nimittaggāhī ahosiṃ nānubyañjanaggāhī; </span></p>
<p class="p3">When I saw a sight with my eyes, I didn’t get caught up in the features and details. </p>
<p class="p3"><span class="t1"> </span></p>
<p class="p3"><span class="t5">yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjiṃ; rakkhiṃ cakkhundriyaṃ, cakkhundriye saṃvaraṃ āpajjiṃ. </span></p>
<p class="p3">If the faculty of sight were left unrestrained, bad unskillful qualities of desire and aversion would become overwhelming. For this reason, I practiced restraint, protecting the faculty of sight, and achieving its restraint. </p>
<p class="p3"><span class="t1"> </span></p>
<p class="p3"><span class="t5">Sotena saddaṃ sutvā … pe … </span></p>
<p class="p3">When I heard a sound with my ears … </p>
<p class="p3"><span class="t1"> </span></p>
<p class="p3"><span class="t5">ghānena gandhaṃ ghāyitvā … pe … </span></p>
<p class="p3">When I smelled an odor with my nose … </p>
<p class="p3"><span class="t1"> </span></p>
<p class="p3"><span class="t5">jivhāya rasaṃ sāyitvā … pe … </span></p>
<p class="p3">When I tasted a flavor with my tongue … </p>
<p class="p3"><span class="t1"> </span></p>
<p class="p3"><span class="t5">kāyena phoṭṭhabbaṃ phusitvā … pe … </span></p>
<p class="p3">When I felt a touch with my body … </p>
<p class="p3"><span class="t1"> </span></p>
<p class="p3"><span class="t5">manasā dhammaṃ viññāya na nimittaggāhī ahosiṃ nānubyañjanaggāhī; </span></p>
<p class="p3">When I knew a thought with my mind, I didn’t get caught up in the features and details. </p>
<p class="p3"><span class="t1"> </span></p>
<p class="p3"><span class="t5">yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjiṃ; rakkhiṃ manindriyaṃ, manindriye saṃvaraṃ āpajjiṃ. </span></p>
<p class="p3">If the faculty of the mind were left unrestrained, bad unskillful qualities of desire and aversion would become overwhelming. For this reason, I practiced restraint, protecting the faculty of the mind, and achieving its restraint. </p>
<p class="p3"><span class="t1"> </span></p>
<p class="p3"><span class="t5">So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedesiṃ. </span></p>
<p class="p3">When I had this noble sense restraint, I experienced an unsullied bliss inside myself. </p>
<p class="p3"><span class="t1"> </span></p>
<p class="p3"><span class="t5">So abhikkante paṭikkante sampajānakārī ahosiṃ, ālokite vilokite sampajānakārī ahosiṃ, samiñjite pasārite sampajānakārī ahosiṃ, saṅghāṭipattacīvaradhāraṇe sampajānakārī ahosiṃ, asite pīte khāyite sāyite sampajānakārī ahosiṃ, uccārapassāvakamme sampajānakārī ahosiṃ, gate ṭhite nisinne sutte jāgarite bhāsite tuṇhībhāve sampajānakārī ahosiṃ. </span></p>
<p class="p3">I acted with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent. </p>
<p class="p3"><span class="t1"> </span></p>
<p class="p3"><span class="t5">So iminā ca ariyena sīlakkhandhena samannāgato, imāya ca ariyāya santuṭṭhiyā samannāgato, iminā ca ariyena indriyasaṃvarena samannāgato, iminā ca ariyena satisampajaññena samannāgato </span></p>
<p class="p3">When I had this noble spectrum of ethics, this noble sense restraint, and this noble mindfulness and situational awareness, </p>
<p class="p3"><span class="t1"> </span></p>
<p class="p3"><span class="t5">vivittaṃ senāsanaṃ bhajiṃ araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. </span></p>
<p class="p3">I frequented a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </p>
<p class="p3"><span class="t1"> </span></p>
<p class="p3"><span class="t5">So pacchābhattaṃ piṇḍapātapaṭikkanto nisīdiṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. </span></p>
<p class="p3">After the meal, I returned from alms-round, sat down cross-legged with my body straight, and established mindfulness right there. </p>
<p class="p3"><span class="t1"> </span></p>
<p class="p3"><span class="t5">So abhijjhaṃ loke pahāya vigatābhijjhena cetasā vihāsiṃ, abhijjhāya cittaṃ parisodhesiṃ. </span></p>
<p class="p3">Giving up desire for the world, I meditated with a heart rid of desire, cleansing the mind of desire. </p>
<p class="p3"><span class="t1"> </span></p>
<p class="p3"><span class="t5">Byāpādapadosaṃ pahāya abyāpannacitto vihāsiṃ sabbapāṇabhūtahitānukampī, byāpādapadosā cittaṃ parisodhesiṃ. </span></p>
<p class="p3">Giving up ill will and malevolence, I meditated with a mind rid of ill will, full of compassion for all living beings, cleansing the mind of ill will. </p>
<p class="p3"><span class="t1"> </span></p>
<p class="p3"><span class="t5">Thinamiddhaṃ pahāya vigatathinamiddho vihāsiṃ ālokasaññī sato sampajāno, thinamiddhā cittaṃ parisodhesiṃ. </span></p>
<p class="p3">Giving up dullness and drowsiness, I meditated with a mind rid of dullness and drowsiness, perceiving light, mindful and aware, cleansing the mind of dullness and drowsiness. </p>
<p class="p3"><span class="t1"> </span></p>
<p class="p3"><span class="t5">Uddhaccakukkuccaṃ pahāya anuddhato vihāsiṃ ajjhattaṃ, vūpasantacitto, uddhaccakukkuccā cittaṃ parisodhesiṃ. </span></p>
<p class="p3">Giving up restlessness and remorse, I meditated without restlessness, my mind peaceful inside, cleansing the mind of restlessness and remorse. </p>
<p class="p3"><span class="t1"> </span></p>
<p class="p3"><span class="t5">Vicikicchaṃ pahāya tiṇṇavicikiccho vihāsiṃ akathaṅkathī kusalesu dhammesu, vicikicchāya cittaṃ parisodhesiṃ. </span></p>
<p class="p3">Giving up doubt, I meditated having gone beyond doubt, not undecided about skillful qualities, cleansing the mind of doubt. </p>
<p class="p3"><span class="t1"> </span></p>
<p class="p3"><span class="t5">So ime pañca nīvaraṇe pahāya cetaso upakkilese paññāya dubbalīkaraṇe </span></p>
<p class="p3">I gave up these five hindrances, corruptions of the heart that weaken wisdom. </p>
<p class="p3"><span class="t1"> </span></p>
<p class="p3"><span class="t5">vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja vihāsiṃ. </span></p>
<p class="p3">Then, quite secluded from sensual pleasures, secluded from unskillful qualities, I entered and remained in the first absorption, which has the rapture and bliss born of seclusion, while placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ … pe … </span></p>
<p class="p3">As the placing of the mind and keeping it connected were stilled, I entered and remained in the second absorption … </p>
<p class="p3"><span class="t1"> </span></p>
<p class="p3"><span class="t5">tatiyaṃ jhānaṃ … </span></p>
<p class="p3">third absorption … </p>
<p class="p3"><span class="t1"> </span></p>
<p class="p3"><span class="t5">catutthaṃ jhānaṃ upasampajja vihāsiṃ. </span></p>
<p class="p3">fourth absorption. </p>
<p class="p3"><span class="t1"> </span></p>
<p class="p3"><span class="t5">So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmesiṃ. </span></p>
<p class="p3">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward knowledge of the ending of defilements. </p>
<p class="p3"><span class="t1"> </span></p>
<p class="p3"><span class="t5">So idaṃ dukkhanti yathābhūtaṃ abbhaññāsiṃ, ayaṃ dukkhasamudayoti yathābhūtaṃ abbhaññāsiṃ, ayaṃ dukkhanirodhoti yathābhūtaṃ abbhaññāsiṃ, ayaṃ dukkhanirodhagāminī paṭipadāti yathābhūtaṃ abbhaññāsiṃ; </span></p>
<p class="p3">I truly understood: “This is suffering” … “This is the origin of suffering” … “This is the cessation of suffering” … “This is the practice that leads to the cessation of suffering”. </p>
<p class="p3"><span class="t1"> </span></p>
<p class="p3"><span class="t5">ime āsavāti yathābhūtaṃ abbhaññāsiṃ, ayaṃ āsavasamudayoti yathābhūtaṃ abbhaññāsiṃ, ayaṃ āsavanirodhoti yathābhūtaṃ abbhaññāsiṃ, ayaṃ āsavanirodhagāminī paṭipadāti yathābhūtaṃ abbhaññāsiṃ. </span></p>
<p class="p3">I truly understood: “These are defilements”… “This is the origin of defilements” … “This is the cessation of defilements” … “This is the practice that leads to the cessation of defilements”. </p>
<p class="p3"><span class="t1"> </span></p>
<p class="p3"><span class="t5">Tassa me evaṃ jānato evaṃ passato kāmāsavāpi cittaṃ vimuccittha, bhavāsavāpi cittaṃ vimuccittha, avijjāsavāpi cittaṃ vimuccittha. </span></p>
<p class="p3">Knowing and seeing like this, my mind was freed from the defilements of sensuality, desire to be reborn, and ignorance. </p>
<p class="p3"><span class="t1"> </span></p>
<p class="p3"><span class="t5">Vimuttasmiṃ vimuttamiti ñāṇaṃ ahosi. </span></p>
<p class="p3">When it was freed, I knew it was freed. </p>
<p class="p3"><span class="t1"> </span></p>
<p class="p3"><span class="t5">Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti abbhaññāsiṃ. </span></p>
<p class="p3">I understood: “Rebirth is ended; the spiritual journey has been completed; what had to be done has been done; there is no return to any state of existence.” </p>
<p class="p3"><span class="t1"> </span></p>
<p class="p3"><span class="t5">Evaṃ kho me, āvuso, jānato evaṃ passato imasmiñca saviññāṇake kāye bahiddhā ca sabbanimittesu ahaṃkāramamaṃkāramānānusayā samūhatā’ti. </span></p>
<p class="p3">That is how I know and see so that I have eradicated ego, possessiveness, and underlying tendency to conceit for this conscious body and all external stimuli.’ </p>
<p class="p3"><span class="t1"> </span></p>
<p class="p3"><span class="t5">Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. </span></p>
<p class="p3">Saying ‘Good!’ you should applaud and cheer that mendicant’s statement, </p>
<p class="p3"><span class="t1"> </span></p>
<p class="p3"><span class="t5">‘Sādhū’ti bhāsitaṃ abhinanditvā anumoditvā evamassa vacanīyo: </span></p>
<p class="p3">and then say to them: </p>
<p class="p3"><span class="t1"> </span></p>
<p class="p3"><span class="t5">‘lābhā no, āvuso, suladdhaṃ no, āvuso, </span></p>
<p class="p3">‘We are fortunate, reverend, so very fortunate </p>
<p class="p3"><span class="t1"> </span></p>
<p class="p3"><span class="t5">ye mayaṃ āyasmantaṃ tādisaṃ sabrahmacāriṃ samanupassāmā’”ti. </span></p>
<p class="p3">to see a venerable such as yourself as one of our spiritual companions!’” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamanā te bhikkhū bhagavato bhāsitaṃ abhinandunti. </span></p>
<p class="p3">Satisfied, the mendicants were happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Chabbisodhanasuttaṃ niṭṭhitaṃ dutiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
