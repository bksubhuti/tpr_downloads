<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn133-Mahākaccānabhaddekarattasutta  - Mahākaccāna and One Fine Night </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Mahākaccānabhaddekarattasutta </span></h3>
<p class="p3"><span class="t2">Mahākaccāna and One Fine Night </span></p>
<p class="p3"><span class="t3">Majjhima Nikāya 133  - Middle Discourses 133 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā rājagahe viharati tapodārāme. </span></p>
<p class="p3">At one time the Buddha was staying near Rājagaha in the Hot Springs Monastery. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā samiddhi rattiyā paccūsasamayaṃ paccuṭṭhāya yena tapodo tenupasaṅkami gattāni parisiñcituṃ. </span></p>
<p class="p3">Then Venerable Samiddhi rose at the crack of dawn and went to the hot springs to bathe. </p>
<p class="p3"><span class="t1"> </span></p>
<p class="p3"><span class="t5">Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. </span></p>
<p class="p3">When he had bathed and emerged from the water he stood in one robe drying himself. </p>
<p class="p3"><span class="t1"> </span></p>
<p class="p3"><span class="t5">Atha kho aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yenāyasmā samiddhi tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhitā kho sā devatā āyasmantaṃ samiddhiṃ etadavoca: </span></p>
<p class="p3">Then, late at night, a glorious deity, lighting up the entire hot springs, went up to Samiddhi, stood to one side, and said to Samiddhi: </p>
<p class="p3"><span class="t1"> </span></p>
<p class="p3"><span class="t5">“dhāresi tvaṃ, bhikkhu, bhaddekarattassa uddesañca vibhaṅgañcā”ti? </span></p>
<p class="p3">“Mendicant, do you remember the recitation passage and analysis of One Fine Night?” </p>
<p class="p3"><span class="t1"> </span></p>
<p class="p3"><span class="t5">“Na kho ahaṃ, āvuso, dhāremi bhaddekarattassa uddesañca vibhaṅgañca. </span></p>
<p class="p3">“No, reverend, I do not. </p>
<p class="p3"><span class="t1"> </span></p>
<p class="p3"><span class="t5">Tvaṃ panāvuso, dhāresi bhaddekarattassa uddesañca vibhaṅgañcā”ti? </span></p>
<p class="p3">Do you?” </p>
<p class="p3"><span class="t1"> </span></p>
<p class="p3"><span class="t5">“Ahampi kho, bhikkhu, na dhāremi bhaddekarattassa uddesañca vibhaṅgañca. </span></p>
<p class="p3">“I also do not. </p>
<p class="p3"><span class="t1"> </span></p>
<p class="p3"><span class="t5">Dhāresi pana tvaṃ, bhikkhu, bhaddekarattiyo gāthā”ti? </span></p>
<p class="p3">But do you remember just the verses on One Fine Night?” </p>
<p class="p3"><span class="t1"> </span></p>
<p class="p3"><span class="t5">“Na kho ahaṃ, āvuso, dhāremi bhaddekarattiyo gāthāti. </span></p>
<p class="p3">“I do not. </p>
<p class="p3"><span class="t1"> </span></p>
<p class="p3"><span class="t5">Tvaṃ panāvuso, dhāresi bhaddekarattiyo gāthā”ti? </span></p>
<p class="p3">Do you?” </p>
<p class="p3"><span class="t1"> </span></p>
<p class="p3"><span class="t5">“Ahampi kho, bhikkhu na dhāremi bhaddekarattiyo gāthāti. </span></p>
<p class="p3">“I also do not. </p>
<p class="p3"><span class="t1"> </span></p>
<p class="p3"><span class="t5">Uggaṇhāhi tvaṃ, bhikkhu, bhaddekarattassa uddesañca vibhaṅgañca; </span></p>
<p class="p3">Learn the recitation passage and analysis of One Fine Night, mendicant, </p>
<p class="p3"><span class="t1"> </span></p>
<p class="p3"><span class="t5">pariyāpuṇāhi tvaṃ, bhikkhu, bhaddekarattassa uddesañca vibhaṅgañca; </span></p>
<p class="p3">memorize it, </p>
<p class="p3"><span class="t1"> </span></p>
<p class="p3"><span class="t5">dhārehi tvaṃ, bhikkhu, bhaddekarattassa uddesañca vibhaṅgañca. </span></p>
<p class="p3">and remember it. </p>
<p class="p3"><span class="t1"> </span></p>
<p class="p3"><span class="t5">Atthasaṃhito, bhikkhu, bhaddekarattassa uddeso ca vibhaṅgo ca ādibrahmacariyako”ti. </span></p>
<p class="p3">It is beneficial and relates to the fundamentals of the spiritual life.” </p>
<p class="p3"><span class="t1"> </span></p>
<p class="p3"><span class="t5">Idamavoca sā devatā. </span></p>
<p class="p3">That’s what that deity said, </p>
<p class="p3"><span class="t1"> </span></p>
<p class="p3"><span class="t5">Idaṃ vatvā tatthevantaradhāyi. </span></p>
<p class="p3">before vanishing right there. </p>
<p class="p3"><span class="t1"> </span></p>
<p class="p3"><span class="t5">Atha kho āyasmā samiddhi tassā rattiyā accayena yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā samiddhi bhagavantaṃ etadavoca: </span></p>
<p class="p3">Then, when the night had passed, Samiddhi went to the Buddha, bowed, sat down to one side, and told him what had happened. Then he added: </p>
<p class="p3"><span class="t1"> </span></p>
<p class="p3"><span class="t5">“Idhāhaṃ, bhante, rattiyā paccūsasamayaṃ paccuṭṭhāya yena tapodo tenupasaṅkamiṃ gattāni parisiñcituṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tapode gattāni parisiñcitvā paccuttaritvā ekacīvaro aṭṭhāsiṃ gattāni pubbāpayamāno. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho bhante, aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yenāhaṃ tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhitā kho sā devatā maṃ etadavoca: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘dhāresi tvaṃ, bhikkhu, bhaddekarattassa uddesañca vibhaṅgañcā’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ vutte, ahaṃ, bhante, taṃ devataṃ etadavocaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na kho ahaṃ, āvuso, dhāremi bhaddekarattassa uddesañca vibhaṅgañca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tvaṃ panāvuso, dhāresi bhaddekarattassa uddesañca vibhaṅgañcā’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Ahampi kho, bhikkhu, na dhāremi bhaddekarattassa uddesañca vibhaṅgañca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Dhāresi pana tvaṃ, bhikkhu, bhaddekarattiyo gāthā’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Na kho ahaṃ, āvuso, dhāremi bhaddekarattiyo gāthāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tvaṃ panāvuso, dhāresi bhaddekarattiyo gāthā’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Ahampi kho, bhikkhu, na dhāremi bhaddekarattiyo gāthāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Uggaṇhāhi tvaṃ, bhikkhu, bhaddekarattassa uddesañca vibhaṅgañca; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pariyāpuṇāhi tvaṃ, bhikkhu, bhaddekarattassa uddesañca vibhaṅgañca; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dhārehi tvaṃ, bhikkhu, bhaddekarattassa uddesañca vibhaṅgañca. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atthasaṃhito, bhikkhu, bhaddekarattassa uddeso ca vibhaṅgo ca ādibrahmacariyako’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idamavoca, bhante, sā devatā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idaṃ vatvā tatthevantaradhāyi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sādhu me, bhante, bhagavā bhaddekarattassa uddesañca vibhaṅgañca desetū”ti. </span></p>
<p class="p3">“Sir, please teach me the recitation passage and analysis of One Fine night.” </p>
<p class="p3"><span class="t1"> </span></p>
<p class="p3"><span class="t5">“Tena hi, bhikkhu, suṇāhi, sādhukaṃ manasi karohi; bhāsissāmī”ti. </span></p>
<p class="p3">“Well then, mendicant, listen and pay close attention, I will speak.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”ti kho āyasmā samiddhi bhagavato paccassosi. </span></p>
<p class="p3">“Yes, sir,” Samiddhi replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“Atītaṃ nānvāgameyya, </span></p>
<p class="p3">“Don’t run back to the past, </p>
<p class="p3"><span class="t1"> </span></p>
<p class="p3"><span class="t5">nappaṭikaṅkhe anāgataṃ; </span></p>
<p class="p3">don’t hope for the future. </p>
<p class="p3"><span class="t1"> </span></p>
<p class="p3"><span class="t5">Yadatītaṃ pahīnaṃ taṃ, </span></p>
<p class="p3">What’s past is left behind; </p>
<p class="p3"><span class="t1"> </span></p>
<p class="p3"><span class="t5">appattañca anāgataṃ. </span></p>
<p class="p3">the future has not arrived; </p>
<p class="p3"><span class="t1"> </span></p>
<p class="p3"><span class="t5">Paccuppannañca yo dhammaṃ, </span></p>
<p class="p3">and phenomena in the present </p>
<p class="p3"><span class="t1"> </span></p>
<p class="p3"><span class="t5">tattha tattha vipassati; </span></p>
<p class="p3">are clearly seen in every case. </p>
<p class="p3"><span class="t1"> </span></p>
<p class="p3"><span class="t5">Asaṃhīraṃ asaṅkuppaṃ, </span></p>
<p class="p3">Knowing this, foster it—</p>
<p class="p3"><span class="t1"> </span></p>
<p class="p3"><span class="t5">taṃ vidvā manubrūhaye. </span></p>
<p class="p3">unfaltering, unshakable. </p>
<p class="p3"><span class="t1"> </span></p>
<p class="p3"><span class="t5">Ajjeva kiccamātappaṃ, </span></p>
<p class="p3">Today’s the day to keenly work—</p>
<p class="p3"><span class="t1"> </span></p>
<p class="p3"><span class="t5">ko jaññā maraṇaṃ suve; </span></p>
<p class="p3">who knows, tomorrow may bring death! </p>
<p class="p3"><span class="t1"> </span></p>
<p class="p3"><span class="t5">Na hi no saṅgaraṃ tena, </span></p>
<p class="p3">For there is no bargain to be struck </p>
<p class="p3"><span class="t1"> </span></p>
<p class="p3"><span class="t5">mahāsenena maccunā. </span></p>
<p class="p3">with Death and his mighty hordes. </p>
<p class="p3"><span class="t1"> </span></p>
<p class="p3"><span class="t5">Evaṃvihāriṃ ātāpiṃ, </span></p>
<p class="p3">The peaceful sage explained it’s those </p>
<p class="p3"><span class="t1"> </span></p>
<p class="p3"><span class="t5">ahorattamatanditaṃ; </span></p>
<p class="p3">who keenly meditate like this, </p>
<p class="p3"><span class="t1"> </span></p>
<p class="p3"><span class="t5">Taṃ ve bhaddekarattoti, </span></p>
<p class="p3">tireless all night and day, </p>
<p class="p3"><span class="t1"> </span></p>
<p class="p3"><span class="t5">santo ācikkhate munī”ti. </span></p>
<p class="p3">who truly have that one fine night.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā; </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">idaṃ vatvāna sugato uṭṭhāyāsanā vihāraṃ pāvisi. </span></p>
<p class="p3">When he had spoken, the Holy One got up from his seat and entered his dwelling. </p>
<p class="p3"><span class="t1"> </span></p>
<p class="p3"><span class="t5">Atha kho tesaṃ bhikkhūnaṃ, acirapakkantassa bhagavato, etadahosi: </span></p>
<p class="p3">Soon after the Buddha left, those mendicants considered, </p>
<p class="p3"><span class="t1"> </span></p>
<p class="p3"><span class="t5">“idaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3">“The Buddha gave this brief passage for recitation, then entered his dwelling without explaining the meaning in detail. … </p>
<p class="p3"><span class="t1"> </span></p>
<p class="p3"><span class="t5">‘Atītaṃ nānvāgameyya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">nappaṭikaṅkhe anāgataṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yadatītaṃ pahīnaṃ taṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">appattañca anāgataṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Paccuppannañca yo dhammaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tattha tattha vipassati; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Asaṃhīraṃ asaṅkuppaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">taṃ vidvā manubrūhaye. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ajjeva kiccamātappaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ko jaññā maraṇaṃ suve; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Na hi no saṅgaraṃ tena, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">mahāsenena maccunā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃvihāriṃ ātāpiṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ahorattamatanditaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ ve bhaddekarattoti, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">santo ācikkhate munī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko nu kho imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā”ti? </span></p>
<p class="p3">Who can explain in detail the meaning of this brief summary given by the Buddha?” </p>
<p class="p3"><span class="t1"> </span></p>
<p class="p3"><span class="t5">Atha kho tesaṃ bhikkhūnaṃ etadahosi: </span></p>
<p class="p3">Then those mendicants thought: </p>
<p class="p3"><span class="t1"> </span></p>
<p class="p3"><span class="t5">“ayaṃ kho āyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ; </span></p>
<p class="p3">“This Venerable Mahākaccāna is praised by the Buddha and esteemed by his sensible spiritual companions. </p>
<p class="p3"><span class="t1"> </span></p>
<p class="p3"><span class="t5">pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. </span></p>
<p class="p3">He is capable of explaining in detail the meaning of this brief passage for recitation given by the Buddha. </p>
<p class="p3"><span class="t1"> </span></p>
<p class="p3"><span class="t5">Yannūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā”ti. </span></p>
<p class="p3">Let’s go to him, and ask him about this matter.” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū yenāyasmā mahākaccāno tenupasaṅkamiṃsu; upasaṅkamitvā āyasmatā mahākaccānena saddhiṃ sammodiṃsu. </span></p>
<p class="p3">Then those mendicants went to Mahākaccāna, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te bhikkhū āyasmantaṃ mahākaccānaṃ etadavocuṃ: </span></p>
<p class="p3">When the greetings and polite conversation were over, they sat down to one side. They told him what had happened, and said: </p>
<p class="p3"><span class="t1"> </span></p>
<p class="p3"><span class="t5">“idaṃ kho no, āvuso kaccāna, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Atītaṃ nānvāgameyya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">… pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ ve bhaddekarattoti, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">santo ācikkhate munī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, āvuso kaccāna, amhākaṃ, acirapakkantassa bhagavato, etadahosi—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">idaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Atītaṃ nānvāgameyya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">… pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ ve bhaddekarattoti, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">santo ācikkhate munī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko nu kho imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyāti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, āvuso kaccāna, amhākaṃ etadahosi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘ayaṃ kho āyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yannūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Vibhajatāyasmā mahākaccāno”ti. </span></p>
<p class="p3">“May Venerable Mahākaccāna please explain this.” </p>
<p class="p3"><span class="t1"> </span></p>
<p class="p3"><span class="t5">“Seyyathāpi, āvuso, puriso sāratthiko sāragavesī sārapariyesanaṃ caramāno mahato rukkhassa tiṭṭhato sāravato atikkammeva mūlaṃ atikkamma khandhaṃ sākhāpalāse sāraṃ pariyesitabbaṃ maññeyya; </span></p>
<p class="p3">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves. </p>
<p class="p3"><span class="t1"> </span></p>
<p class="p3"><span class="t5">evaṃsampadamidaṃ āyasmantānaṃ satthari sammukhībhūte taṃ bhagavantaṃ atisitvā amhe etamatthaṃ paṭipucchitabbaṃ maññatha. </span></p>
<p class="p3">Such is the consequence for the venerables. Though you were face to face with the Buddha, you passed him by, imagining that you should ask me about this matter. </p>
<p class="p3"><span class="t1"> </span></p>
<p class="p3"><span class="t5">So hāvuso, bhagavā jānaṃ jānāti, passaṃ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span></p>
<p class="p3">For he is the Buddha, who knows and sees. He is vision, he is knowledge, he is the truth, he is supreme. He is the teacher, the proclaimer, the elucidator of meaning, the bestower of the deathless, the lord of truth, the Realized One. </p>
<p class="p3"><span class="t1"> </span></p>
<p class="p3"><span class="t5">So ceva panetassa kālo ahosi yaṃ bhagavantaṃyeva etamatthaṃ paṭipuccheyyātha, yathā vo bhagavā byākareyya tathā naṃ dhāreyyāthā”ti. </span></p>
<p class="p3">That was the time to approach the Buddha and ask about this matter. You should have remembered it in line with the Buddha’s answer.” </p>
<p class="p3"><span class="t1"> </span></p>
<p class="p3"><span class="t5">“Addhāvuso kaccāna, bhagavā jānaṃ jānāti, passaṃ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span></p>
<p class="p3">“Certainly he is the Buddha, who knows and sees. He is vision, he is knowledge, he is the truth, he is supreme. He is the teacher, the proclaimer, the elucidator of meaning, the bestower of the deathless, the lord of truth, the Realized One. </p>
<p class="p3"><span class="t1"> </span></p>
<p class="p3"><span class="t5">So ceva panetassa kālo ahosi yaṃ bhagavantaṃyeva etamatthaṃ paṭipuccheyyāma; </span></p>
<p class="p3">That was the time to approach the Buddha and ask about this matter. </p>
<p class="p3"><span class="t1"> </span></p>
<p class="p3"><span class="t5">yathā no bhagavā byākareyya tathā naṃ dhāreyyāma. </span></p>
<p class="p3">We should have remembered it in line with the Buddha’s answer. </p>
<p class="p3"><span class="t1"> </span></p>
<p class="p3"><span class="t5">Api cāyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ; </span></p>
<p class="p3">Still, Venerable Mahākaccāna is praised by the Buddha and esteemed by his sensible spiritual companions. </p>
<p class="p3"><span class="t1"> </span></p>
<p class="p3"><span class="t5">pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. </span></p>
<p class="p3">He is capable of explaining in detail the meaning of this brief passage for recitation given by the Buddha. </p>
<p class="p3"><span class="t1"> </span></p>
<p class="p3"><span class="t5">Vibhajatāyasmā mahākaccāno agaruṃ karitvā”ti. </span></p>
<p class="p3">Please explain this, if it’s no trouble.” </p>
<p class="p3"><span class="t1"> </span></p>
<p class="p3"><span class="t5">“Tena hāvuso, suṇātha, sādhukaṃ manasi karotha, bhāsissāmī”ti. </span></p>
<p class="p3">“Well then, reverends, listen and pay close attention, I will speak.” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti kho te bhikkhū āyasmato mahākaccānassa paccassosuṃ. </span></p>
<p class="p3">“Yes, reverend,” they replied. </p>
<p class="p3"><span class="t1"> </span></p>
<p class="p3"><span class="t5">Āyasmā mahākaccāno etadavoca: </span></p>
<p class="p3">Venerable Mahākaccāna said this: </p>
<p class="p3"><span class="t1"> </span></p>
<p class="p3"><span class="t5">“Yaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3">“Reverends, the Buddha gave this brief passage for recitation, then entered his dwelling without explaining the meaning in detail: </p>
<p class="p3"><span class="t1"> </span></p>
<p class="p3"><span class="t5">‘Atītaṃ nānvāgameyya, </span></p>
<p class="p3">‘Don’t run back to the past … </p>
<p class="p3"><span class="t1"> </span></p>
<p class="p3"><span class="t5">… pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ ve bhaddekarattoti, </span></p>
<p class="p3">not slacking off by night or day, </p>
<p class="p3"><span class="t1"> </span></p>
<p class="p3"><span class="t5">santo ācikkhate munī’ti. </span></p>
<p class="p3">who truly have that one fine night.’ </p>
<p class="p3"><span class="t1"> </span></p>
<p class="p3"><span class="t5">Imassa kho ahaṃ, āvuso, bhagavatā saṅkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi—</span></p>
<p class="p3">And this is how I understand the detailed meaning of this passage for recitation. </p>
<p class="p3"><span class="t1"> </span></p>
<p class="p3"><span class="t5">Kathañca, āvuso, atītaṃ anvāgameti? </span></p>
<p class="p3">And how do you run back to the past? </p>
<p class="p3"><span class="t1"> </span></p>
<p class="p3"><span class="t5">Iti me cakkhu ahosi atītamaddhānaṃ iti rūpāti—</span></p>
<p class="p3">Consciousness gets tied up there with desire and lust, thinking: ‘In the past I had such eyes and such sights.’ </p>
<p class="p3"><span class="t1"> </span></p>
<p class="p3"><span class="t5">tattha chandarāgappaṭibaddhaṃ hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto atītaṃ anvāgameti. </span></p>
<p class="p3">So you take pleasure in that, and that’s when you run back to the past. </p>
<p class="p3"><span class="t1"> </span></p>
<p class="p3"><span class="t5">Iti me sotaṃ ahosi atītamaddhānaṃ iti saddāti … pe … </span></p>
<p class="p3">Consciousness gets tied up there with desire and lust, thinking: ‘In the past I had such ears and such sounds … </p>
<p class="p3"><span class="t1"> </span></p>
<p class="p3"><span class="t5">iti me ghānaṃ ahosi atītamaddhānaṃ iti gandhāti … </span></p>
<p class="p3">such a nose and such smells … </p>
<p class="p3"><span class="t1"> </span></p>
<p class="p3"><span class="t5">iti me jivhā ahosi atītamaddhānaṃ iti rasāti … </span></p>
<p class="p3">such a tongue and such tastes … </p>
<p class="p3"><span class="t1"> </span></p>
<p class="p3"><span class="t5">iti me kāyo ahosi atītamaddhānaṃ iti phoṭṭhabbāti … </span></p>
<p class="p3">such a body and such touches … </p>
<p class="p3"><span class="t1"> </span></p>
<p class="p3"><span class="t5">iti me mano ahosi atītamaddhānaṃ iti dhammāti—</span></p>
<p class="p3">such a mind and such thoughts.’ </p>
<p class="p3"><span class="t1"> </span></p>
<p class="p3"><span class="t5">tattha chandarāgappaṭibaddhaṃ hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto atītaṃ anvāgameti—</span></p>
<p class="p3">So you take pleasure in that, and that’s when you run back to the past. </p>
<p class="p3"><span class="t1"> </span></p>
<p class="p3"><span class="t5">evaṃ kho, āvuso, atītaṃ anvāgameti. </span></p>
<p class="p3">That’s how you run back to the past. </p>
<p class="p3"><span class="t1"> </span></p>
<p class="p3"><span class="t5">Kathañca, āvuso, atītaṃ nānvāgameti? </span></p>
<p class="p3">And how do you not run back to the past? </p>
<p class="p3"><span class="t1"> </span></p>
<p class="p3"><span class="t5">Iti me cakkhu ahosi atītamaddhānaṃ iti rūpāti—</span></p>
<p class="p3">Consciousness doesn’t get tied up there with desire and lust, thinking: ‘In the past I had such eyes and such sights.’ </p>
<p class="p3"><span class="t1"> </span></p>
<p class="p3"><span class="t5">tattha na chandarāgappaṭibaddhaṃ hoti viññāṇaṃ, na chandarāgappaṭibaddhattā viññāṇassa na tadabhinandati, na tadabhinandanto atītaṃ nānvāgameti. </span></p>
<p class="p3">So you don’t take pleasure in that, and that’s when you no longer run back to the past. </p>
<p class="p3"><span class="t1"> </span></p>
<p class="p3"><span class="t5">Iti me sotaṃ ahosi atītamaddhānaṃ iti saddāti … pe … </span></p>
<p class="p3">Consciousness doesn’t get tied up there with desire and lust, thinking: ‘In the past I had such ears and such sounds … </p>
<p class="p3"><span class="t1"> </span></p>
<p class="p3"><span class="t5">iti me ghānaṃ ahosi atītamaddhānaṃ iti gandhāti … </span></p>
<p class="p3">such a nose and such smells … </p>
<p class="p3"><span class="t1"> </span></p>
<p class="p3"><span class="t5">iti me jivhā ahosi atītamaddhānaṃ iti rasāti … </span></p>
<p class="p3">such a tongue and such tastes … </p>
<p class="p3"><span class="t1"> </span></p>
<p class="p3"><span class="t5">iti me kāyo ahosi atītamaddhānaṃ iti phoṭṭhabbāti … </span></p>
<p class="p3">such a body and such touches … </p>
<p class="p3"><span class="t1"> </span></p>
<p class="p3"><span class="t5">iti me mano ahosi atītamaddhānaṃ iti dhammāti—</span></p>
<p class="p3">such a mind and such thoughts.’ </p>
<p class="p3"><span class="t1"> </span></p>
<p class="p3"><span class="t5">tattha na chandarāgappaṭibaddhaṃ hoti viññāṇaṃ, na chandarāgappaṭibaddhattā viññāṇassa, na tadabhinandati, na tadabhinandanto atītaṃ nānvāgameti—</span></p>
<p class="p3">So you don’t take pleasure in that, and that’s when you no longer run back to the past. </p>
<p class="p3"><span class="t1"> </span></p>
<p class="p3"><span class="t5">evaṃ kho, āvuso, atītaṃ nānvāgameti. </span></p>
<p class="p3">That’s how you don’t run back to the past. </p>
<p class="p3"><span class="t1"> </span></p>
<p class="p3"><span class="t5">Kathañca, āvuso, anāgataṃ paṭikaṅkhati? </span></p>
<p class="p3">And how do you hope for the future? </p>
<p class="p3"><span class="t1"> </span></p>
<p class="p3"><span class="t5">Iti me cakkhu siyā anāgatamaddhānaṃ iti rūpāti—</span></p>
<p class="p3">The heart is set on getting what it does not have, thinking: ‘May I have such eyes and such sights in the future.’ </p>
<p class="p3"><span class="t1"> </span></p>
<p class="p3"><span class="t5">appaṭiladdhassa paṭilābhāya cittaṃ paṇidahati, cetaso paṇidhānapaccayā tadabhinandati, tadabhinandanto anāgataṃ paṭikaṅkhati. </span></p>
<p class="p3">So you take pleasure in that, and that’s when you hope for the future. </p>
<p class="p3"><span class="t1"> </span></p>
<p class="p3"><span class="t5">Iti me sotaṃ siyā anāgatamaddhānaṃ iti saddāti … pe … </span></p>
<p class="p3">The heart is set on getting what it does not have, thinking: ‘May I have such ears and such sounds … </p>
<p class="p3"><span class="t1"> </span></p>
<p class="p3"><span class="t5">iti me ghānaṃ siyā anāgatamaddhānaṃ iti gandhāti … </span></p>
<p class="p3">such a nose and such smells … </p>
<p class="p3"><span class="t1"> </span></p>
<p class="p3"><span class="t5">iti me jivhā siyā anāgatamaddhānaṃ iti rasāti … </span></p>
<p class="p3">such a tongue and such tastes … </p>
<p class="p3"><span class="t1"> </span></p>
<p class="p3"><span class="t5">iti me kāyo siyā anāgatamaddhānaṃ iti phoṭṭhabbāti … </span></p>
<p class="p3">such a body and such touches … </p>
<p class="p3"><span class="t1"> </span></p>
<p class="p3"><span class="t5">iti me mano siyā anāgatamaddhānaṃ iti dhammāti—</span></p>
<p class="p3">such a mind and such thoughts in the future.’ </p>
<p class="p3"><span class="t1"> </span></p>
<p class="p3"><span class="t5">appaṭiladdhassa paṭilābhāya cittaṃ paṇidahati, cetaso paṇidhānapaccayā tadabhinandati, tadabhinandanto anāgataṃ paṭikaṅkhati—</span></p>
<p class="p3">So you take pleasure in that, and that’s when you hope for the future. </p>
<p class="p3"><span class="t1"> </span></p>
<p class="p3"><span class="t5">evaṃ kho, āvuso, anāgataṃ paṭikaṅkhati. </span></p>
<p class="p3">That’s how you hope for the future. </p>
<p class="p3"><span class="t1"> </span></p>
<p class="p3"><span class="t5">Kathañca, āvuso, anāgataṃ nappaṭikaṅkhati? </span></p>
<p class="p3">And how do you not hope for the future? </p>
<p class="p3"><span class="t1"> </span></p>
<p class="p3"><span class="t5">Iti me cakkhu siyā anāgatamaddhānaṃ iti rūpāti—</span></p>
<p class="p3">The heart is not set on getting what it does not have, thinking: ‘May I have such eyes and such sights in the future.’ </p>
<p class="p3"><span class="t1"> </span></p>
<p class="p3"><span class="t5">appaṭiladdhassa paṭilābhāya cittaṃ nappaṇidahati, cetaso appaṇidhānapaccayā na tadabhinandati, na tadabhinandanto anāgataṃ nappaṭikaṅkhati. </span></p>
<p class="p3">So you don’t take pleasure in that, and that’s when you no longer hope for the future. </p>
<p class="p3"><span class="t1"> </span></p>
<p class="p3"><span class="t5">Iti me sotaṃ siyā anāgatamaddhānaṃ iti saddāti … pe … </span></p>
<p class="p3">The heart is not set on getting what it does not have, thinking: ‘May I have such ears and such sounds … </p>
<p class="p3"><span class="t1"> </span></p>
<p class="p3"><span class="t5">iti me ghānaṃ siyā anāgatamaddhānaṃ iti gandhāti … </span></p>
<p class="p3">such a nose and such smells … </p>
<p class="p3"><span class="t1"> </span></p>
<p class="p3"><span class="t5">iti me jivhā siyā anāgatamaddhānaṃ iti rasāti … </span></p>
<p class="p3">such a tongue and such tastes … </p>
<p class="p3"><span class="t1"> </span></p>
<p class="p3"><span class="t5">iti me kāyo siyā anāgatamaddhānaṃ iti phoṭṭhabbāti … </span></p>
<p class="p3">such a body and such touches … </p>
<p class="p3"><span class="t1"> </span></p>
<p class="p3"><span class="t5">iti me mano siyā anāgatamaddhānaṃ iti dhammāti—</span></p>
<p class="p3">such a mind and such thoughts in the future.’ </p>
<p class="p3"><span class="t1"> </span></p>
<p class="p3"><span class="t5">appaṭiladdhassa paṭilābhāya cittaṃ nappaṇidahati, cetaso appaṇidhānapaccayā na tadabhinandati, na tadabhinandanto anāgataṃ nappaṭikaṅkhati—</span></p>
<p class="p3">So you don’t take pleasure in that, and that’s when you no longer hope for the future. </p>
<p class="p3"><span class="t1"> </span></p>
<p class="p3"><span class="t5">evaṃ kho, āvuso, anāgataṃ nappaṭikaṅkhati. </span></p>
<p class="p3">That’s how you don’t hope for the future. </p>
<p class="p3"><span class="t1"> </span></p>
<p class="p3"><span class="t5">Kathañca, āvuso, paccuppannesu dhammesu saṃhīrati? </span></p>
<p class="p3">And how do you falter amid presently arisen phenomena? </p>
<p class="p3"><span class="t1"> </span></p>
<p class="p3"><span class="t5">Yañcāvuso, cakkhu ye ca rūpā—</span></p>
<p class="p3">Both the eye and sights </p>
<p class="p3"><span class="t1"> </span></p>
<p class="p3"><span class="t5">ubhayametaṃ paccuppannaṃ. </span></p>
<p class="p3">are presently arisen. </p>
<p class="p3"><span class="t1"> </span></p>
<p class="p3"><span class="t5">Tasmiñce paccuppanne chandarāgappaṭibaddhaṃ hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto paccuppannesu dhammesu saṃhīrati. </span></p>
<p class="p3">If consciousness gets tied up there in the present with desire and lust, you take pleasure in that, and that’s when you falter amid presently arisen phenomena. </p>
<p class="p3"><span class="t1"> </span></p>
<p class="p3"><span class="t5">Yañcāvuso, sotaṃ ye ca saddā … pe … </span></p>
<p class="p3">Both the ear and sounds … </p>
<p class="p3"><span class="t1"> </span></p>
<p class="p3"><span class="t5">yañcāvuso, ghānaṃ ye ca gandhā … </span></p>
<p class="p3">nose and smells … </p>
<p class="p3"><span class="t1"> </span></p>
<p class="p3"><span class="t5">yā cāvuso, jivhā ye ca rasā … </span></p>
<p class="p3">tongue and tastes … </p>
<p class="p3"><span class="t1"> </span></p>
<p class="p3"><span class="t5">yo cāvuso, kāyo ye ca phoṭṭhabbā … </span></p>
<p class="p3">body and touches … </p>
<p class="p3"><span class="t1"> </span></p>
<p class="p3"><span class="t5">yo cāvuso, mano ye ca dhammā—</span></p>
<p class="p3">mind and thoughts </p>
<p class="p3"><span class="t1"> </span></p>
<p class="p3"><span class="t5">ubhayametaṃ paccuppannaṃ. </span></p>
<p class="p3">are presently arisen. </p>
<p class="p3"><span class="t1"> </span></p>
<p class="p3"><span class="t5">Tasmiñce paccuppanne chandarāgappaṭibaddhaṃ hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto paccuppannesu dhammesu saṃhīrati—</span></p>
<p class="p3">If consciousness gets tied up there in the present with desire and lust, you take pleasure in that, and that’s when you falter amid presently arisen phenomena. </p>
<p class="p3"><span class="t1"> </span></p>
<p class="p3"><span class="t5">evaṃ kho, āvuso, paccuppannesu dhammesu saṃhīrati. </span></p>
<p class="p3">That’s how you falter amid presently arisen phenomena. </p>
<p class="p3"><span class="t1"> </span></p>
<p class="p3"><span class="t5">Kathañca, āvuso, paccuppannesu dhammesu na saṃhīrati? </span></p>
<p class="p3">And how do you not falter amid presently arisen phenomena? </p>
<p class="p3"><span class="t1"> </span></p>
<p class="p3"><span class="t5">Yañcāvuso, cakkhu ye ca rūpā—</span></p>
<p class="p3">Both the eye and sights </p>
<p class="p3"><span class="t1"> </span></p>
<p class="p3"><span class="t5">ubhayametaṃ paccuppannaṃ. </span></p>
<p class="p3">are presently arisen. </p>
<p class="p3"><span class="t1"> </span></p>
<p class="p3"><span class="t5">Tasmiñce paccuppanne na chandarāgappaṭibaddhaṃ hoti viññāṇaṃ, na chandarāgappaṭibaddhattā viññāṇassa na tadabhinandati, na tadabhinandanto paccuppannesu dhammesu na saṃhīrati. </span></p>
<p class="p3">If consciousness doesn’t get tied up there in the present with desire and lust, you don’t take pleasure in that, and that’s when you no longer falter amid presently arisen phenomena. </p>
<p class="p3"><span class="t1"> </span></p>
<p class="p3"><span class="t5">Yañcāvuso, sotaṃ ye ca saddā … pe … </span></p>
<p class="p3">Both the ear and sounds … </p>
<p class="p3"><span class="t1"> </span></p>
<p class="p3"><span class="t5">yañcāvuso, ghānaṃ ye ca gandhā … </span></p>
<p class="p3">nose and smells … </p>
<p class="p3"><span class="t1"> </span></p>
<p class="p3"><span class="t5">yā cāvuso, jivhā ye ca rasā … </span></p>
<p class="p3">tongue and tastes … </p>
<p class="p3"><span class="t1"> </span></p>
<p class="p3"><span class="t5">yo cāvuso, kāyo ye ca phoṭṭhabbā … </span></p>
<p class="p3">body and touches … </p>
<p class="p3"><span class="t1"> </span></p>
<p class="p3"><span class="t5">yo cāvuso, mano ye ca dhammā—</span></p>
<p class="p3">mind and thoughts </p>
<p class="p3"><span class="t1"> </span></p>
<p class="p3"><span class="t5">ubhayametaṃ paccuppannaṃ. </span></p>
<p class="p3">are presently arisen. </p>
<p class="p3"><span class="t1"> </span></p>
<p class="p3"><span class="t5">Tasmiñce paccuppanne na chandarāgappaṭibaddhaṃ hoti viññāṇaṃ, na chandarāgappaṭibaddhattā viññāṇassa na tadabhinandati, na tadabhinandanto paccuppannesu dhammesu na saṃhīrati—</span></p>
<p class="p3">If consciousness doesn’t get tied up there in the present with desire and lust, you don’t take pleasure in that, and that’s when you no longer falter amid presently arisen phenomena. </p>
<p class="p3"><span class="t1"> </span></p>
<p class="p3"><span class="t5">evaṃ kho, āvuso, paccuppannesu dhammesu na saṃhīrati. </span></p>
<p class="p3">That’s how you don’t falter amid presently arisen phenomena. </p>
<p class="p3"><span class="t1"> </span></p>
<p class="p3"><span class="t5">Yaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3">This is how I understand the detailed meaning of that brief passage for recitation given by the Buddha. </p>
<p class="p3"><span class="t1"> </span></p>
<p class="p3"><span class="t5">‘Atītaṃ nānvāgameyya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">… pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ ve bhaddekarattoti, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">santo ācikkhate munī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imassa kho ahaṃ, āvuso, bhagavatā saṅkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ākaṅkhamānā ca pana tumhe āyasmanto bhagavantaṃyeva upasaṅkamitvā etamatthaṃ paṭipuccheyyātha, </span></p>
<p class="p3">If you wish, you may go to the Buddha and ask him about this. </p>
<p class="p3"><span class="t1"> </span></p>
<p class="p3"><span class="t5">yathā vo bhagavā byākaroti tathā naṃ dhāreyyāthā”ti. </span></p>
<p class="p3">You should remember it in line with the Buddha’s answer.” </p>
<p class="p3"><span class="t1"> </span></p>
<p class="p3"><span class="t5">Atha kho te bhikkhū āyasmato mahākaccānassa bhāsitaṃ abhinanditvā anumoditvā uṭṭhāyāsanā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ: </span></p>
<p class="p3">“Yes, reverend,” said those mendicants, approving and agreeing with what Mahākaccāna said. Then they rose from their seats and went to the Buddha, bowed, sat down to one side, and told him what had happened, adding: </p>
<p class="p3"><span class="t1"> </span></p>
<p class="p3"><span class="t5">“yaṃ kho no, bhante, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Atītaṃ nānvāgameyya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">… pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ ve bhaddekarattoti, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">santo ācikkhate munī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, bhante, amhākaṃ, acirapakkantassa bhagavato, etadahosi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘idaṃ kho no, āvuso, bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Atītaṃ nānvāgameyya, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">nappaṭikaṅkhe anāgataṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yadatītaṃ pahīnaṃ taṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">appattañca anāgataṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Paccuppannañca yo dhammaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">tattha tattha vipassati; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Asaṃhīraṃ asaṅkuppaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">taṃ vidvā manubrūhaye. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ajjeva kiccamātappaṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ko jaññā maraṇaṃ suve; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Na hi no saṅgaraṃ tena, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">mahāsenena maccunā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃvihāriṃ ātāpiṃ, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">ahorattamatanditaṃ; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ ve bhaddekarattoti, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">santo ācikkhate munī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko nu kho imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, bhante, amhākaṃ etadahosi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘ayaṃ kho āyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yannūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho mayaṃ, bhante, yenāyasmā mahākaccāno tenupasaṅkamimha; upasaṅkamitvā āyasmantaṃ mahākaccānaṃ etamatthaṃ paṭipucchimha. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tesaṃ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti. </span></p>
<p class="p3">“Mahākaccāna clearly explained the meaning to us in this manner, with these words and phrases.” </p>
<p class="p3"><span class="t1"> </span></p>
<p class="p3"><span class="t5">“Paṇḍito, bhikkhave, mahākaccāno; mahāpañño, bhikkhave mahākaccāno. </span></p>
<p class="p3">“Mahākaccāna is astute, mendicants, he has great wisdom. </p>
<p class="p3"><span class="t1"> </span></p>
<p class="p3"><span class="t5">Mañcepi tumhe, bhikkhave, etamatthaṃ paṭipuccheyyātha, ahampi taṃ evamevaṃ byākareyyaṃ yathā taṃ mahākaccānena byākataṃ. </span></p>
<p class="p3">If you came to me and asked this question, I would answer it in exactly the same way as Mahākaccāna. </p>
<p class="p3"><span class="t1"> </span></p>
<p class="p3"><span class="t5">Eso cevetassa attho. Evañca naṃ dhārethā”ti. </span></p>
<p class="p3">That is what it means, and that’s how you should remember it.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamanā te bhikkhū bhagavato bhāsitaṃ abhinandunti. </span></p>
<p class="p3">Satisfied, the mendicants were happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Mahākaccānabhaddekarattasuttaṃ niṭṭhitaṃ tatiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
