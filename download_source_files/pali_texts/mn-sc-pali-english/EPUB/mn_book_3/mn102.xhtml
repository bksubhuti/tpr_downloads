<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn102-Pañcattayasutta  - The Five and Three </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Pañcattayasutta </span></h3>
<p class="p3"><span class="t2">The Five and Three </span></p>
<p class="p3"><span class="t3">Majjhima Nikāya 102  - Middle Discourses 102 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tatra kho bhagavā bhikkhū āmantesi: </span></p>
<p class="p3">There the Buddha addressed the mendicants, </p>
<p class="p3"><span class="t1"> </span></p>
<p class="p3"><span class="t5">“bhikkhavo”ti. </span></p>
<p class="p3">“Mendicants!” </p>
<p class="p3"><span class="t1"> </span></p>
<p class="p3"><span class="t5">“Bhadante”ti te bhikkhū bhagavato paccassosuṃ. </span></p>
<p class="p3">“Venerable sir,” they replied. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“santi, bhikkhave, eke samaṇabrāhmaṇā aparantakappikā aparantānudiṭṭhino aparantaṃ ārabbha anekavihitāni adhivuttipadāni abhivadanti. </span></p>
<p class="p3">“Mendicants, there are some ascetics and brahmins who theorize about the future, and assert various hypotheses concerning the future. </p>
<p class="p3"><span class="t1"> </span></p>
<p class="p3"><span class="t5">‘Saññī attā hoti arogo paraṃ maraṇā’ti—</span></p>
<p class="p3">Some propose this: ‘The self is percipient and is sound after death.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘asaññī attā hoti arogo paraṃ maraṇā’ti—</span></p>
<p class="p3">Some propose this: ‘The self is non-percipient and is sound after death.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘nevasaññīnāsaññī attā hoti arogo paraṃ maraṇā’ti—</span></p>
<p class="p3">Some propose this: ‘The self is neither percipient nor non-percipient and is sound after death.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sato vā pana sattassa ucchedaṃ vināsaṃ vibhavaṃ paññapenti, diṭṭhadhammanibbānaṃ vā paneke abhivadanti. </span></p>
<p class="p3">But some assert the annihilation, eradication, and obliteration of an existing being, while others propose extinguishment in the present life. </p>
<p class="p3"><span class="t1"> </span></p>
<p class="p3"><span class="t5">Iti santaṃ vā attānaṃ paññapenti arogaṃ paraṃ maraṇā, sato vā pana sattassa ucchedaṃ vināsaṃ vibhavaṃ paññapenti, diṭṭhadhammanibbānaṃ vā paneke abhivadanti. </span></p>
<p class="p3">Thus they assert an existent self that is sound after death; or they assert the annihilation of an existing being; or they propose extinguishment in the present life. </p>
<p class="p3"><span class="t1"> </span></p>
<p class="p3"><span class="t5">Iti imāni pañca hutvā tīṇi honti, tīṇi hutvā pañca honti—</span></p>
<p class="p3">In this way five become three, and three become five. </p>
<p class="p3"><span class="t1"> </span></p>
<p class="p3"><span class="t5">ayamuddeso pañcattayassa. </span></p>
<p class="p3">This is the passage for recitation of the five and three. </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, ye te samaṇabrāhmaṇā saññiṃ attānaṃ paññapenti arogaṃ paraṃ maraṇā, rūpiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, arūpiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, rūpiñca arūpiñca vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, nevarūpiṃ nārūpiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, ekattasaññiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, nānattasaññiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, parittasaññiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, appamāṇasaññiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, etaṃ vā panekesaṃ upātivattataṃ viññāṇakasiṇameke abhivadanti appamāṇaṃ āneñjaṃ. </span></p>
<p class="p3">Now, the ascetics and brahmins who assert a self that is percipient and sound after death describe it as having form, or being formless, or both having form and being formless, or neither having form nor being formless. Or they describe it as of unified perception, or of diverse perception, or of limited perception, or of limitless perception. Or some among those who go beyond this propose universal consciousness, limitless and imperturbable. </p>
<p class="p3"><span class="t1"> </span></p>
<p class="p3"><span class="t5">Tayidaṃ, bhikkhave, tathāgato abhijānāti. </span></p>
<p class="p3">The Realized One understands this as follows. </p>
<p class="p3"><span class="t1"> </span></p>
<p class="p3"><span class="t5">Ye kho te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, rūpiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, arūpiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, rūpiñca arūpiñca vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, nevarūpiṃ nārūpiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, ekattasaññiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, nānattasaññiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, parittasaññiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, appamāṇasaññiṃ vā te bhonto samaṇabrāhmaṇā saññiṃ attānaṃ paññapenti arogaṃ paraṃ maraṇā, yā vā panetāsaṃ saññānaṃ parisuddhā paramā aggā anuttariyā akkhāyati—</span></p>
<p class="p3">There are ascetics and brahmins who assert a self that is percipient and sound after death, describing it as having form, or being formless, or both having form and being formless, or neither having form nor being formless. Or they describe it as of unified perception, or of diverse perception, or of limited perception, or of limitless perception. </p>
<p class="p3"><span class="t1"> </span></p>
<p class="p3"><span class="t5">yadi rūpasaññānaṃ yadi arūpasaññānaṃ yadi ekattasaññānaṃ yadi nānattasaññānaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Natthi kiñcī’ti ākiñcaññāyatanameke abhivadanti appamāṇaṃ āneñjaṃ. </span></p>
<p class="p3">Or some, aware that ‘there is nothing at all’, propose the dimension of nothingness, limitless and imperturbable. They declare that this is the purest, highest, best, and supreme of all those perceptions, whether of form or of formlessness or of unity or of diversity. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding thus and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, ye te samaṇabrāhmaṇā asaññiṃ attānaṃ paññapenti arogaṃ paraṃ maraṇā, rūpiṃ vā te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā, arūpiṃ vā te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā, rūpiñca arūpiñca vā te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā, nevarūpiṃ nārūpiṃ vā te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā. </span></p>
<p class="p3">Now, the ascetics and brahmins who assert a self that is non-percipient and sound after death describe it as having form, or being formless, or both having form and being formless, or neither having form nor being formless. </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, ye te samaṇabrāhmaṇā saññiṃ attānaṃ paññapenti arogaṃ paraṃ maraṇā tesamete paṭikkosanti. </span></p>
<p class="p3">So they reject those who assert a self that is percipient and sound after death. </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">Saññā rogo saññā gaṇḍo saññā sallaṃ, etaṃ santaṃ etaṃ paṇītaṃ yadidaṃ: ‘asaññan’ti. </span></p>
<p class="p3">Because they believe that perception is a disease, a boil, a dart, and that the state of non-perception is peaceful and sublime. </p>
<p class="p3"><span class="t1"> </span></p>
<p class="p3"><span class="t5">Tayidaṃ, bhikkhave, tathāgato abhijānāti </span></p>
<p class="p3">The Realized One understands this as follows. </p>
<p class="p3"><span class="t1"> </span></p>
<p class="p3"><span class="t5">ye kho te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā, rūpiṃ vā te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā, arūpiṃ vā te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā, rūpiñca arūpiñca vā te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā, nevarūpiṃ nārūpiṃ vā te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā. </span></p>
<p class="p3">There are ascetics and brahmins who assert a self that is non-percipient and sound after death, describing it as having form, or being formless, or both having form and being formless, or neither having form nor being formless. </p>
<p class="p3"><span class="t1"> </span></p>
<p class="p3"><span class="t5">Yo hi koci, bhikkhave, samaṇo vā brāhmaṇo vā evaṃ vadeyya: </span></p>
<p class="p3">But if any ascetic or brahmin should say this: </p>
<p class="p3"><span class="t1"> </span></p>
<p class="p3"><span class="t5">‘ahamaññatra rūpā, aññatra vedanāya, aññatra saññāya, aññatra saṅkhārehi, viññāṇassa āgatiṃ vā gatiṃ vā cutiṃ vā upapattiṃ vā vuddhiṃ vā virūḷhiṃ vā vepullaṃ vā paññapessāmī’ti—</span></p>
<p class="p3">‘Apart from form, feeling, perception, and choices, I will describe the coming and going of consciousness, its passing away and reappearing, its growth, increase, and maturity.’ </p>
<p class="p3"><span class="t1"> </span></p>
<p class="p3"><span class="t5">netaṃ ṭhānaṃ vijjati. </span></p>
<p class="p3">That is not possible. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, ye te samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā, rūpiṃ vā te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā, arūpiṃ vā te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā, rūpiñca arūpiñca vā te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā, nevarūpiṃ nārūpiṃ vā te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā. </span></p>
<p class="p3">Now, the ascetics and brahmins who assert a self that is neither percipient nor non-percipient and sound after death describe it as having form, or being formless, or both having form and being formless, or neither having form nor being formless. </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, ye te samaṇabrāhmaṇā saññiṃ attānaṃ paññapenti arogaṃ paraṃ maraṇā tesamete paṭikkosanti, yepi te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā tesamete paṭikkosanti. </span></p>
<p class="p3">So they reject those who assert a self that is percipient and sound after death, as well as those who assert a self that is non-percipient and sound after death. </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">Saññā rogo saññā gaṇḍo saññā sallaṃ, asaññā sammoho, etaṃ santaṃ etaṃ paṇītaṃ yadidaṃ: </span></p>
<p class="p3">Because they believe that perception is a disease, a boil, a dart, and that the state of neither perception nor non-perception is peaceful and sublime. </p>
<p class="p3"><span class="t1"> </span></p>
<p class="p3"><span class="t5">‘nevasaññānāsaññan’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tayidaṃ, bhikkhave, tathāgato abhijānāti. </span></p>
<p class="p3">The Realized One understands this as follows. </p>
<p class="p3"><span class="t1"> </span></p>
<p class="p3"><span class="t5">Ye kho te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā, rūpiṃ vā te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā, arūpiṃ vā te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā, rūpiñca arūpiñca vā te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā, nevarūpiṃ nārūpiṃ vā te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā. </span></p>
<p class="p3">There are ascetics and brahmins who assert a self that is neither percipient nor non-percipient and sound after death, describing it as having form, or being formless, or both having form and being formless, or neither having form nor being formless. </p>
<p class="p3"><span class="t1"> </span></p>
<p class="p3"><span class="t5">Ye hi keci, bhikkhave, samaṇā vā brāhmaṇā vā diṭṭhasutamutaviññātabbasaṅkhāramattena etassa āyatanassa upasampadaṃ paññapenti, byasanañhetaṃ, bhikkhave, akkhāyati etassa āyatanassa upasampadāya. </span></p>
<p class="p3">Some ascetics or brahmins assert the embracing of that dimension merely through the conditioned phenomena of what is seen, heard, thought, and known. But that is said to be a disastrous approach. </p>
<p class="p3"><span class="t1"> </span></p>
<p class="p3"><span class="t5">Na hetaṃ, bhikkhave, āyatanaṃ saṅkhārasamāpattipattabbamakkhāyati; </span></p>
<p class="p3">For that dimension is said to be not attainable by means of conditioned phenomena, </p>
<p class="p3"><span class="t1"> </span></p>
<p class="p3"><span class="t5">saṅkhārāvasesasamāpattipattabbametaṃ, bhikkhave, āyatanamakkhāyati. </span></p>
<p class="p3">but only with a residue of conditioned phenomena. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, ye te samaṇabrāhmaṇā sato sattassa ucchedaṃ vināsaṃ vibhavaṃ paññapenti, tatra, bhikkhave, ye te samaṇabrāhmaṇā saññiṃ attānaṃ paññapenti arogaṃ paraṃ maraṇā tesamete paṭikkosanti, yepi te bhonto samaṇabrāhmaṇā asaññiṃ attānaṃ paññapenti arogaṃ paraṃ maraṇā tesamete paṭikkosanti, yepi te bhonto samaṇabrāhmaṇā nevasaññīnāsaññiṃ attānaṃ paññapenti arogaṃ paraṃ maraṇā tesamete paṭikkosanti. </span></p>
<p class="p3">Now, the ascetics and brahmins who assert the annihilation, eradication, and obliteration of an existing being reject those who assert a self that is sound after death, whether percipient or non-percipient or neither percipient non-percipient. </p>
<p class="p3"><span class="t1"> </span></p>
<p class="p3"><span class="t5">Taṃ kissa hetu? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">Sabbepime bhonto samaṇabrāhmaṇā uddhaṃ saraṃ āsattiṃyeva abhivadanti: </span></p>
<p class="p3">Because all of those ascetics and brahmins only assert their attachment to moving up to a higher realm: </p>
<p class="p3"><span class="t1"> </span></p>
<p class="p3"><span class="t5">‘iti pecca bhavissāma, iti pecca bhavissāmā’ti. </span></p>
<p class="p3">‘After death we shall be like this! After death we shall be like that!’ </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma vāṇijassa vāṇijjāya gacchato evaṃ hoti: </span></p>
<p class="p3">Suppose a trader was going to market, thinking: </p>
<p class="p3"><span class="t1"> </span></p>
<p class="p3"><span class="t5">‘ito me idaṃ bhavissati, iminā idaṃ lacchāmī’ti; </span></p>
<p class="p3">‘With this, that shall be mine! This way, I shall get that!’ </p>
<p class="p3"><span class="t1"> </span></p>
<p class="p3"><span class="t5">evamevime bhonto samaṇabrāhmaṇā vāṇijūpamā maññe paṭibhanti: </span></p>
<p class="p3">In the same way, those ascetics and brahmins seem to be like traders when they say: </p>
<p class="p3"><span class="t1"> </span></p>
<p class="p3"><span class="t5">‘iti pecca bhavissāma, iti pecca bhavissāmā’ti. </span></p>
<p class="p3">‘After death we shall be like this! After death we shall be like that!’ </p>
<p class="p3"><span class="t1"> </span></p>
<p class="p3"><span class="t5">Tayidaṃ, bhikkhave, tathāgato abhijānāti. </span></p>
<p class="p3">The Realized One understands this as follows. </p>
<p class="p3"><span class="t1"> </span></p>
<p class="p3"><span class="t5">Ye kho te bhonto samaṇabrāhmaṇā sato sattassa ucchedaṃ vināsaṃ vibhavaṃ paññapenti te sakkāyabhayā sakkāyaparijegucchā sakkāyaññeva anuparidhāvanti anuparivattanti. </span></p>
<p class="p3">The ascetics and brahmins who assert the annihilation, eradication, and obliteration of an existing being; from fear and disgust with identity, they just keep running and circling around identity. </p>
<p class="p3"><span class="t1"> </span></p>
<p class="p3"><span class="t5">Seyyathāpi nāma sā gaddulabaddho daḷhe thambhe vā khile vā upanibaddho, tameva thambhaṃ vā khilaṃ vā anuparidhāvati anuparivattati; </span></p>
<p class="p3">Suppose a dog on a leash was tethered to a strong post or pillar. It would just keeping running and circling around that post or pillar. </p>
<p class="p3"><span class="t1"> </span></p>
<p class="p3"><span class="t5">evamevime bhonto samaṇabrāhmaṇā sakkāyabhayā sakkāyaparijegucchā sakkāyaññeva anuparidhāvanti anuparivattanti. </span></p>
<p class="p3">In the same way, those ascetics and brahmins, from fear and disgust with identity, just keep running and circling around identity. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Ye hi keci, bhikkhave, samaṇā vā brāhmaṇā vā aparantakappikā aparantānudiṭṭhino aparantaṃ ārabbha anekavihitāni adhivuttipadāni abhivadanti, sabbe te imāneva pañcāyatanāni abhivadanti etesaṃ vā aññataraṃ. </span></p>
<p class="p3">Whatever ascetics and brahmins theorize about the future, and propose various hypotheses concerning the future, all of them propose one or other of these five theses. </p>
<p class="p3"><span class="t1"> </span></p>
<p class="p3"><span class="t5">Santi, bhikkhave, eke samaṇabrāhmaṇā pubbantakappikā pubbantānudiṭṭhino pubbantaṃ ārabbha anekavihitāni adhivuttipadāni abhivadanti. </span></p>
<p class="p3">There are some ascetics and brahmins who theorize about the past, and propose various hypotheses concerning the past. They propose the following, each insisting that theirs is the only truth and that everything else is wrong. </p>
<p class="p3"><span class="t1"> </span></p>
<p class="p3"><span class="t5">‘Sassato attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are eternal.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘asassato attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are not eternal.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘sassato ca asassato ca attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are both eternal and not eternal.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘nevasassato nāsassato attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are neither eternal nor not eternal.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘antavā attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are finite.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘anantavā attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are infinite.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘antavā ca anantavā ca attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are both finite and infinite.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘nevantavā nānantavā attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are neither finite nor infinite.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘ekattasaññī attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are unified in perception.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘nānattasaññī attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos are diverse in perception.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘parittasaññī attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos have limited perception.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘appamāṇasaññī attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos have limitless perception.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘ekantasukhī attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos experience nothing but happiness.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘ekantadukkhī attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos experience nothing but suffering.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘sukhadukkhī attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos experience both happiness and suffering.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti, ‘adukkhamasukhī attā ca loko ca, idameva saccaṃ moghamaññan’ti—</span></p>
<p class="p3">‘The self and the cosmos experience neither happiness nor suffering.’ </p>
<p class="p3"><span class="t1"> </span></p>
<p class="p3"><span class="t5">ittheke abhivadanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, ye te samaṇabrāhmaṇā evaṃvādino evaṃdiṭṭhino: </span></p>
<p class="p3">Now, consider the ascetics and brahmins whose view is as follows. </p>
<p class="p3"><span class="t1"> </span></p>
<p class="p3"><span class="t5">‘sassato attā ca loko ca, idameva saccaṃ moghamaññan’ti, tesaṃ vata aññatreva saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā paccattaṃyeva ñāṇaṃ bhavissati parisuddhaṃ pariyodātanti—netaṃ ṭhānaṃ vijjati. </span></p>
<p class="p3">‘The self and the cosmos are eternal. This is the only truth, other ideas are silly.’ It’s simply not possible for them to have purified and clear personal knowledge of this, apart from faith, preference, oral tradition, reasoned contemplation, or acceptance of a view after consideration. </p>
<p class="p3"><span class="t1"> </span></p>
<p class="p3"><span class="t5">Paccattaṃ kho pana, bhikkhave, ñāṇe asati parisuddhe pariyodāte yadapi te bhonto samaṇabrāhmaṇā tattha ñāṇabhāgamattameva pariyodapenti tadapi tesaṃ bhavataṃ samaṇabrāhmaṇānaṃ upādānamakkhāyati. </span></p>
<p class="p3">And in the absence of such knowledge, even the partial knowledge that they are clear about is said to be grasping on their part. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, ye te samaṇabrāhmaṇā evaṃvādino evaṃdiṭṭhino: </span></p>
<p class="p3">Now, consider the ascetics and brahmins whose view is as follows. </p>
<p class="p3"><span class="t1"> </span></p>
<p class="p3"><span class="t5">‘asassato attā ca loko ca, idameva saccaṃ moghamaññan’ti … pe … </span></p>
<p class="p3">The self and the cosmos are not eternal, </p>
<p class="p3"><span class="t1"> </span></p>
<p class="p3"><span class="t5">sassato ca asassato ca attā ca loko ca … </span></p>
<p class="p3">or both eternal and not eternal, </p>
<p class="p3"><span class="t1"> </span></p>
<p class="p3"><span class="t5">nevasassato nāsassato attā ca loko ca … </span></p>
<p class="p3">or neither eternal nor not-eternal, </p>
<p class="p3"><span class="t1"> </span></p>
<p class="p3"><span class="t5">antavā attā ca loko ca … </span></p>
<p class="p3">or finite, </p>
<p class="p3"><span class="t1"> </span></p>
<p class="p3"><span class="t5">anantavā attā ca loko ca … </span></p>
<p class="p3">or infinite, </p>
<p class="p3"><span class="t1"> </span></p>
<p class="p3"><span class="t5">antavā ca anantavā ca attā ca loko ca … </span></p>
<p class="p3">or both finite and infinite, </p>
<p class="p3"><span class="t1"> </span></p>
<p class="p3"><span class="t5">nevantavā nānantavā attā ca loko ca … </span></p>
<p class="p3">or neither finite nor infinite, </p>
<p class="p3"><span class="t1"> </span></p>
<p class="p3"><span class="t5">ekattasaññī attā ca loko ca … </span></p>
<p class="p3">or of unified perception, </p>
<p class="p3"><span class="t1"> </span></p>
<p class="p3"><span class="t5">nānattasaññī attā ca loko ca … </span></p>
<p class="p3">or of diverse perception, </p>
<p class="p3"><span class="t1"> </span></p>
<p class="p3"><span class="t5">parittasaññī attā ca loko ca … </span></p>
<p class="p3">or of limited perception, </p>
<p class="p3"><span class="t1"> </span></p>
<p class="p3"><span class="t5">appamāṇasaññī attā ca loko ca … </span></p>
<p class="p3">or of limitless perception, </p>
<p class="p3"><span class="t1"> </span></p>
<p class="p3"><span class="t5">ekantasukhī attā ca loko ca … </span></p>
<p class="p3">or experience nothing but happiness, </p>
<p class="p3"><span class="t1"> </span></p>
<p class="p3"><span class="t5">ekantadukkhī attā ca loko ca … </span></p>
<p class="p3">or experience nothing but suffering, </p>
<p class="p3"><span class="t1"> </span></p>
<p class="p3"><span class="t5">sukhadukkhī attā ca loko ca … </span></p>
<p class="p3">or experience both happiness and suffering, </p>
<p class="p3"><span class="t1"> </span></p>
<p class="p3"><span class="t5">adukkhamasukhī attā ca loko ca, idameva saccaṃ moghamaññanti, tesaṃ vata aññatreva saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā paccattaṃyeva ñāṇaṃ bhavissati parisuddhaṃ pariyodātanti—netaṃ ṭhānaṃ vijjati. </span></p>
<p class="p3">or experience neither happiness nor suffering. It’s simply not possible for them to have purified and clear personal knowledge of this, apart from faith, preference, oral tradition, reasoned contemplation, or acceptance of a view after consideration. </p>
<p class="p3"><span class="t1"> </span></p>
<p class="p3"><span class="t5">Paccattaṃ kho pana, bhikkhave, ñāṇe asati parisuddhe pariyodāte yadapi te bhonto samaṇabrāhmaṇā tattha ñāṇabhāgamattameva pariyodapenti tadapi tesaṃ bhavataṃ samaṇabrāhmaṇānaṃ upādānamakkhāyati. </span></p>
<p class="p3">And in the absence of such knowledge, even the partial knowledge that they are clear about is said to be grasping on their part. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco samaṇo vā brāhmaṇo vā pubbantānudiṭṭhīnañca paṭinissaggā, aparantānudiṭṭhīnañca paṭinissaggā, sabbaso kāmasaṃyojanānaṃ anadhiṭṭhānā, pavivekaṃ pītiṃ upasampajja viharati: </span></p>
<p class="p3">Now, some ascetics and brahmins, letting go of theories about the past and the future, shedding the fetters of sensuality, enter and remain in the rapture of seclusion: </p>
<p class="p3"><span class="t1"> </span></p>
<p class="p3"><span class="t5">‘etaṃ santaṃ etaṃ paṇītaṃ yadidaṃ pavivekaṃ pītiṃ upasampajja viharāmī’ti. </span></p>
<p class="p3">‘This is peaceful, this is sublime, that is, entering and remaining in the rapture of seclusion.’ </p>
<p class="p3"><span class="t1"> </span></p>
<p class="p3"><span class="t5">Tassa sā pavivekā pīti nirujjhati. </span></p>
<p class="p3">But that rapture of seclusion of theirs ceases. </p>
<p class="p3"><span class="t1"> </span></p>
<p class="p3"><span class="t5">Pavivekāya pītiyā nirodhā uppajjati domanassaṃ, domanassassa nirodhā uppajjati pavivekā pīti. </span></p>
<p class="p3">When the rapture of seclusion ceases, sadness arises; and when sadness ceases, the rapture of seclusion arises. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, yaṃ chāyā jahati taṃ ātapo pharati, yaṃ ātapo jahati taṃ chāyā pharati; </span></p>
<p class="p3">It’s like how the sunlight fills the space when the shadow leaves, or the shadow fills the space when the sunshine leaves. </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, pavivekāya pītiyā nirodhā uppajjati domanassaṃ, domanassassa nirodhā uppajjati pavivekā pīti. </span></p>
<p class="p3">In the same way, when the rapture of seclusion ceases, sadness arises; and when sadness ceases, the rapture of seclusion arises. </p>
<p class="p3"><span class="t1"> </span></p>
<p class="p3"><span class="t5">Tayidaṃ, bhikkhave, tathāgato abhijānāti. </span></p>
<p class="p3">The Realized One understands this as follows. </p>
<p class="p3"><span class="t1"> </span></p>
<p class="p3"><span class="t5">Ayaṃ kho bhavaṃ samaṇo vā brāhmaṇo vā pubbantānudiṭṭhīnañca paṭinissaggā, aparantānudiṭṭhīnañca paṭinissaggā, sabbaso kāmasaṃyojanānaṃ anadhiṭṭhānā, pavivekaṃ pītiṃ upasampajja viharati: </span></p>
<p class="p3">This good ascetic or brahmin, letting go of theories about the past and the future, shedding the fetters of sensuality, enters and remains in the rapture of seclusion: </p>
<p class="p3"><span class="t1"> </span></p>
<p class="p3"><span class="t5">‘etaṃ santaṃ etaṃ paṇītaṃ yadidaṃ pavivekaṃ pītiṃ upasampajja viharāmī’ti. </span></p>
<p class="p3">‘This is peaceful, this is sublime, that is, entering and remaining in the rapture of seclusion.’ </p>
<p class="p3"><span class="t1"> </span></p>
<p class="p3"><span class="t5">Tassa sā pavivekā pīti nirujjhati. </span></p>
<p class="p3">But that rapture of seclusion of theirs ceases. </p>
<p class="p3"><span class="t1"> </span></p>
<p class="p3"><span class="t5">Pavivekāya pītiyā nirodhā uppajjati domanassaṃ, domanassassa nirodhā uppajjati pavivekā pīti. </span></p>
<p class="p3">When the rapture of seclusion ceases, sadness arises; and when sadness ceases, the rapture of seclusion arises. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Idha pana, bhikkhave, ekacco samaṇo vā brāhmaṇo vā pubbantānudiṭṭhīnañca paṭinissaggā, aparantānudiṭṭhīnañca paṭinissaggā, sabbaso kāmasaṃyojanānaṃ anadhiṭṭhānā, pavivekāya pītiyā samatikkamā nirāmisaṃ sukhaṃ upasampajja viharati: </span></p>
<p class="p3">Now, some ascetics and brahmins, letting go of theories about the past and the future, shedding the fetters of sensuality, going beyond the rapture of seclusion, enter and remain in spiritual bliss. </p>
<p class="p3"><span class="t1"> </span></p>
<p class="p3"><span class="t5">‘etaṃ santaṃ etaṃ paṇītaṃ yadidaṃ nirāmisaṃ sukhaṃ upasampajja viharāmī’ti. </span></p>
<p class="p3">‘This is peaceful, this is sublime, that is, entering and remaining in spiritual bliss.’ </p>
<p class="p3"><span class="t1"> </span></p>
<p class="p3"><span class="t5">Tassa taṃ nirāmisaṃ sukhaṃ nirujjhati. </span></p>
<p class="p3">But that spiritual bliss of theirs ceases. </p>
<p class="p3"><span class="t1"> </span></p>
<p class="p3"><span class="t5">Nirāmisassa sukhassa nirodhā uppajjati pavivekā pīti, pavivekāya pītiyā nirodhā uppajjati nirāmisaṃ sukhaṃ. </span></p>
<p class="p3">When spiritual bliss ceases, the rapture of seclusion arises; and when the rapture of seclusion ceases, spiritual bliss arises. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, yaṃ chāyā jahati taṃ ātapo pharati, yaṃ ātapo jahati taṃ chāyā pharati; </span></p>
<p class="p3">It’s like how the sunlight fills the space when the shadow leaves, or the shadow fills the space when the sunshine leaves. … </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, nirāmisassa sukhassa nirodhā uppajjati pavivekā pīti, pavivekāya pītiyā nirodhā uppajjati nirāmisaṃ sukhaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tayidaṃ, bhikkhave, tathāgato abhijānāti. </span></p>
<p class="p3">The Realized One understands this as follows. </p>
<p class="p3"><span class="t1"> </span></p>
<p class="p3"><span class="t5">Ayaṃ kho bhavaṃ samaṇo vā brāhmaṇo vā pubbantānudiṭṭhīnañca paṭinissaggā, aparantānudiṭṭhīnañca paṭinissaggā, sabbaso kāmasaṃyojanānaṃ anadhiṭṭhānā, pavivekāya pītiyā samatikkamā, nirāmisaṃ sukhaṃ upasampajja viharati: </span></p>
<p class="p3">This good ascetic or brahmin, letting go of theories about the past and the future, shedding the fetters of sensuality, going beyond the rapture of seclusion, enters and remains in spiritual bliss. </p>
<p class="p3"><span class="t1"> </span></p>
<p class="p3"><span class="t5">‘etaṃ santaṃ etaṃ paṇītaṃ yadidaṃ nirāmisaṃ sukhaṃ upasampajja viharāmī’ti. </span></p>
<p class="p3">‘This is peaceful, this is sublime, that is, entering and remaining in spiritual bliss.’ </p>
<p class="p3"><span class="t1"> </span></p>
<p class="p3"><span class="t5">Tassa taṃ nirāmisaṃ sukhaṃ nirujjhati. </span></p>
<p class="p3">But that spiritual bliss of theirs ceases. </p>
<p class="p3"><span class="t1"> </span></p>
<p class="p3"><span class="t5">Nirāmisassa sukhassa nirodhā uppajjati pavivekā pīti, pavivekāya pītiyā nirodhā uppajjati nirāmisaṃ sukhaṃ. </span></p>
<p class="p3">When spiritual bliss ceases, the rapture of seclusion arises; and when the rapture of seclusion ceases, spiritual bliss arises. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Idha pana, bhikkhave, ekacco samaṇo vā brāhmaṇo vā pubbantānudiṭṭhīnañca paṭinissaggā, aparantānudiṭṭhīnañca paṭinissaggā, sabbaso kāmasaṃyojanānaṃ anadhiṭṭhānā, pavivekāya pītiyā samatikkamā, nirāmisassa sukhassa samatikkamā, adukkhamasukhaṃ vedanaṃ upasampajja viharati: </span></p>
<p class="p3">Now, some ascetics and brahmins, letting go of theories about the past and the future, shedding the fetters of sensuality, going beyond the rapture of seclusion and spiritual bliss, enter and remain in neutral feeling. </p>
<p class="p3"><span class="t1"> </span></p>
<p class="p3"><span class="t5">‘etaṃ santaṃ etaṃ paṇītaṃ yadidaṃ adukkhamasukhaṃ vedanaṃ upasampajja viharāmī’ti. </span></p>
<p class="p3">‘This is peaceful, this is sublime, that is, entering and remaining in neutral feeling.’ </p>
<p class="p3"><span class="t1"> </span></p>
<p class="p3"><span class="t5">Tassa sā adukkhamasukhā vedanā nirujjhati. </span></p>
<p class="p3">Then that neutral feeling ceases. </p>
<p class="p3"><span class="t1"> </span></p>
<p class="p3"><span class="t5">Adukkhamasukhāya vedanāya nirodhā uppajjati nirāmisaṃ sukhaṃ, nirāmisassa sukhassa nirodhā uppajjati adukkhamasukhā vedanā. </span></p>
<p class="p3">When neutral feeling ceases, spiritual bliss arises; and when spiritual bliss ceases, neutral feelings arises. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, yaṃ chāyā jahati taṃ ātapo pharati, yaṃ ātapo jahati taṃ chāyā pharati; </span></p>
<p class="p3">It’s like how the sunlight fills the space when the shadow leaves, or the shadow fills the space when the sunshine leaves. … </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, adukkhamasukhāya vedanāya nirodhā uppajjati nirāmisaṃ sukhaṃ, nirāmisassa sukhassa nirodhā uppajjati adukkhamasukhā vedanā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tayidaṃ, bhikkhave, tathāgato abhijānāti. </span></p>
<p class="p3">The Realized One understands this as follows. </p>
<p class="p3"><span class="t1"> </span></p>
<p class="p3"><span class="t5">Ayaṃ kho bhavaṃ samaṇo vā brāhmaṇo vā pubbantānudiṭṭhīnañca paṭinissaggā, aparantānudiṭṭhīnañca paṭinissaggā, sabbaso kāmasaṃyojanānaṃ anadhiṭṭhānā, pavivekāya pītiyā samatikkamā, nirāmisassa sukhassa samatikkamā, adukkhamasukhaṃ vedanaṃ upasampajja viharati: </span></p>
<p class="p3">This good ascetic or brahmin, letting go of theories about the past and the future, shedding the fetters of sensuality, going beyond the rapture of seclusion and spiritual bliss, enters and remains in neutral feeling. </p>
<p class="p3"><span class="t1"> </span></p>
<p class="p3"><span class="t5">‘etaṃ santaṃ etaṃ paṇītaṃ yadidaṃ adukkhamasukhaṃ vedanaṃ upasampajja viharāmī’ti. </span></p>
<p class="p3">‘This is peaceful, this is sublime, that is, entering and remaining in neutral feeling.’ </p>
<p class="p3"><span class="t1"> </span></p>
<p class="p3"><span class="t5">Tassa sā adukkhamasukhā vedanā nirujjhati. </span></p>
<p class="p3">Then that neutral feeling ceases. </p>
<p class="p3"><span class="t1"> </span></p>
<p class="p3"><span class="t5">Adukkhamasukhāya vedanāya nirodhā uppajjati nirāmisaṃ sukhaṃ, nirāmisassa sukhassa nirodhā uppajjati adukkhamasukhā vedanā. </span></p>
<p class="p3">When neutral feeling ceases, spiritual bliss arises; and when spiritual bliss ceases, neutral feelings arises. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Idha pana, bhikkhave, ekacco samaṇo vā brāhmaṇo vā pubbantānudiṭṭhīnañca paṭinissaggā, aparantānudiṭṭhīnañca paṭinissaggā, sabbaso kāmasaṃyojanānaṃ anadhiṭṭhānā, pavivekāya pītiyā samatikkamā, nirāmisassa sukhassa samatikkamā, adukkhamasukhāya vedanāya samatikkamā: </span></p>
<p class="p3">Now, some ascetics and brahmins, letting go of theories about the past and the future, shedding the fetters of sensuality, go beyond the rapture of seclusion, spiritual bliss, and neutral feeling. </p>
<p class="p3"><span class="t1"> </span></p>
<p class="p3"><span class="t5">‘santohamasmi, nibbutohamasmi, anupādānohamasmī’ti samanupassati. </span></p>
<p class="p3">They regard themselves like this: ‘I am at peace; I am extinguished; I am free of grasping.’ </p>
<p class="p3"><span class="t1"> </span></p>
<p class="p3"><span class="t5">Tayidaṃ, bhikkhave, tathāgato abhijānāti. </span></p>
<p class="p3">The Realized One understands this as follows. </p>
<p class="p3"><span class="t1"> </span></p>
<p class="p3"><span class="t5">Ayaṃ kho bhavaṃ samaṇo vā brāhmaṇo vā pubbantānudiṭṭhīnañca paṭinissaggā, aparantānudiṭṭhīnañca paṭinissaggā, sabbaso kāmasaṃyojanānaṃ anadhiṭṭhānā, pavivekāya pītiyā samatikkamā, nirāmisassa sukhassa samatikkamā, adukkhamasukhāya vedanāya samatikkamā: </span></p>
<p class="p3">This good ascetic or brahmin, letting go of theories about the past and the future, shedding the fetters of sensuality, goes beyond the rapture of seclusion, spiritual bliss, and neutral feeling. </p>
<p class="p3"><span class="t1"> </span></p>
<p class="p3"><span class="t5">‘santohamasmi, nibbutohamasmi, anupādānohamasmī’ti samanupassati; </span></p>
<p class="p3">They regard themselves like this: ‘I am at peace; I am extinguished; I am free of grasping.’ </p>
<p class="p3"><span class="t1"> </span></p>
<p class="p3"><span class="t5">addhā ayamāyasmā nibbānasappāyaṃyeva paṭipadaṃ abhivadati. </span></p>
<p class="p3">Clearly this venerable speaks of a practice that’s conducive to extinguishment. </p>
<p class="p3"><span class="t1"> </span></p>
<p class="p3"><span class="t5">Atha ca panāyaṃ bhavaṃ samaṇo vā brāhmaṇo vā pubbantānudiṭṭhiṃ vā upādiyamāno upādiyati, aparantānudiṭṭhiṃ vā upādiyamāno upādiyati, kāmasaṃyojanaṃ vā upādiyamāno upādiyati, pavivekaṃ vā pītiṃ upādiyamāno upādiyati, nirāmisaṃ vā sukhaṃ upādiyamāno upādiyati, adukkhamasukhaṃ vā vedanaṃ upādiyamāno upādiyati. </span></p>
<p class="p3">Nevertheless, they still grasp at theories about the past or the future, or the fetters of sensuality, or the rapture of seclusion, or spiritual bliss, or neutral feeling. </p>
<p class="p3"><span class="t1"> </span></p>
<p class="p3"><span class="t5">Yañca kho ayamāyasmā: </span></p>
<p class="p3">And when they regard themselves like this: </p>
<p class="p3"><span class="t1"> </span></p>
<p class="p3"><span class="t5">‘santohamasmi, nibbutohamasmi, anupādānohamasmī’ti samanupassati tadapi imassa bhoto samaṇassa brāhmaṇassa upādānamakkhāyati. </span></p>
<p class="p3">‘I am at peace; I am extinguished; I am free of grasping,’ that’s also said to be grasping on their part. </p>
<p class="p3"><span class="t1"> </span></p>
<p class="p3"><span class="t5">‘Tayidaṃ saṅkhataṃ oḷārikaṃ atthi kho pana saṅkhārānaṃ nirodho atthetan’ti—</span></p>
<p class="p3">‘All that is conditioned and coarse. But there is the cessation of conditions—*that* is real.’ </p>
<p class="p3"><span class="t1"> </span></p>
<p class="p3"><span class="t5">iti viditvā tassa nissaraṇadassāvī tathāgato tadupātivatto. </span></p>
<p class="p3">Understanding this and seeing the escape from it, the Realized One has gone beyond all that. </p>
<p class="p3"><span class="t1"> </span></p>
<p class="p3"><span class="t5">Idaṃ kho pana, bhikkhave, tathāgatena anuttaraṃ santivarapadaṃ abhisambuddhaṃ yadidaṃ—</span></p>
<p class="p3">But the Realized One has awakened to the supreme state of sublime peace, that is, </p>
<p class="p3"><span class="t1"> </span></p>
<p class="p3"><span class="t5">channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimokkho”ti. </span></p>
<p class="p3">liberation by not grasping after truly understanding these six sense fields’ origin, ending, gratification, drawback, and escape.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamanā te bhikkhū bhagavato bhāsitaṃ abhinandunti. </span></p>
<p class="p3">Satisfied, the mendicants were happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Pañcattayasuttaṃ niṭṭhitaṃ dutiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
