<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn061-Ambalaṭṭhikarāhulovādasutta  - Advice to Rāhula at Ambalaṭṭhika </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Ambalaṭṭhikarāhulovādasutta </span></h3>
<p class="p3"><span class="t2">Advice to Rāhula at Ambalaṭṭhika </span></p>
<p class="p3"><span class="t3">Majjhima Nikāya 61  - Middle Discourses 61 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā rājagahe viharati veḷuvane kalandakanivāpe. </span></p>
<p class="p3">At one time the Buddha was staying near Rājagaha, in the Bamboo Grove, the squirrels’ feeding ground. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā rāhulo ambalaṭṭhikāyaṃ viharati. </span></p>
<p class="p3">Now at that time Venerable Rāhula was staying at Ambalaṭṭhikā. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā sāyanhasamayaṃ paṭisallānā vuṭṭhito yena ambalaṭṭhikā yenāyasmā rāhulo tenupasaṅkami. </span></p>
<p class="p3">Then in the late afternoon, the Buddha came out of retreat and went to Ambalaṭṭhika to see Venerable Rāhula. </p>
<p class="p3"><span class="t1"> </span></p>
<p class="p3"><span class="t5">Addasā kho āyasmā rāhulo bhagavantaṃ dūratova āgacchantaṃ. </span></p>
<p class="p3">Rāhula saw the Buddha coming off in the distance. </p>
<p class="p3"><span class="t1"> </span></p>
<p class="p3"><span class="t5">Disvāna āsanaṃ paññāpesi, udakañca pādānaṃ. </span></p>
<p class="p3">He spread out a seat and placed water for washing the feet. </p>
<p class="p3"><span class="t1"> </span></p>
<p class="p3"><span class="t5">Nisīdi bhagavā paññatte āsane. </span></p>
<p class="p3">The Buddha sat on the seat spread out, </p>
<p class="p3"><span class="t1"> </span></p>
<p class="p3"><span class="t5">Nisajja pāde pakkhālesi. </span></p>
<p class="p3">and washed his feet. </p>
<p class="p3"><span class="t1"> </span></p>
<p class="p3"><span class="t5">Āyasmāpi kho rāhulo bhagavantaṃ abhivādetvā ekamantaṃ nisīdi. </span></p>
<p class="p3">Rāhula bowed to the Buddha and sat down to one side. </p>
<p class="p3"><span class="t1"> </span></p>
<p class="p3"><span class="t5">Atha kho bhagavā parittaṃ udakāvasesaṃ udakādhāne ṭhapetvā āyasmantaṃ rāhulaṃ āmantesi: </span></p>
<p class="p3">Then the Buddha, leaving a little water in the pot, addressed Rāhula, </p>
<p class="p3"><span class="t1"> </span></p>
<p class="p3"><span class="t5">“passasi no tvaṃ, rāhula, imaṃ parittaṃ udakāvasesaṃ udakādhāne ṭhapitan”ti? </span></p>
<p class="p3">“Rāhula, do you see this little bit of water left in the pot?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”. </span></p>
<p class="p3">“Yes, sir.” </p>
<p class="p3"><span class="t1"> </span></p>
<p class="p3"><span class="t5">“Evaṃ parittakaṃ kho, rāhula, tesaṃ sāmaññaṃ yesaṃ natthi sampajānamusāvāde lajjā”ti. </span></p>
<p class="p3">“That’s how little of the ascetic’s nature is left in those who are not ashamed to tell a deliberate lie.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā parittaṃ udakāvasesaṃ chaḍḍetvā āyasmantaṃ rāhulaṃ āmantesi: </span></p>
<p class="p3">Then the Buddha, tossing away what little water was left in the pot, said to Rāhula, </p>
<p class="p3"><span class="t1"> </span></p>
<p class="p3"><span class="t5">“passasi no tvaṃ, rāhula, parittaṃ udakāvasesaṃ chaḍḍitan”ti? </span></p>
<p class="p3">“Do you see this little bit of water that was tossed away?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”. </span></p>
<p class="p3">“Yes, sir.” </p>
<p class="p3"><span class="t1"> </span></p>
<p class="p3"><span class="t5">“Evaṃ chaḍḍitaṃ kho, rāhula, tesaṃ sāmaññaṃ yesaṃ natthi sampajānamusāvāde lajjā”ti. </span></p>
<p class="p3">“That’s how the ascetic’s nature is tossed away in those who are not ashamed to tell a deliberate lie.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā taṃ udakādhānaṃ nikkujjitvā āyasmantaṃ rāhulaṃ āmantesi: </span></p>
<p class="p3">Then the Buddha, turning the pot upside down, said to Rāhula, </p>
<p class="p3"><span class="t1"> </span></p>
<p class="p3"><span class="t5">“passasi no tvaṃ, rāhula, imaṃ udakādhānaṃ nikkujjitan”ti? </span></p>
<p class="p3">“Do you see how this pot is turned upside down?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”. </span></p>
<p class="p3">“Yes, sir.” </p>
<p class="p3"><span class="t1"> </span></p>
<p class="p3"><span class="t5">“Evaṃ nikkujjitaṃ kho, rāhula, tesaṃ sāmaññaṃ yesaṃ natthi sampajānamusāvāde lajjā”ti. </span></p>
<p class="p3">“That’s how the ascetic’s nature is turned upside down in those who are not ashamed to tell a deliberate lie.” </p>
<p class="p3"><span class="t1"> </span></p>
<p class="p3"><span class="t5">Atha kho bhagavā taṃ udakādhānaṃ ukkujjitvā āyasmantaṃ rāhulaṃ āmantesi: </span></p>
<p class="p3">Then the Buddha, turning the pot right side up, said to Rāhula, </p>
<p class="p3"><span class="t1"> </span></p>
<p class="p3"><span class="t5">“passasi no tvaṃ, rāhula, imaṃ udakādhānaṃ rittaṃ tucchan”ti? </span></p>
<p class="p3">“Do you see how this pot is vacant and hollow?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bhante”. </span></p>
<p class="p3">“Yes, sir.” </p>
<p class="p3"><span class="t1"> </span></p>
<p class="p3"><span class="t5">“Evaṃ rittaṃ tucchaṃ kho, rāhula, tesaṃ sāmaññaṃ yesaṃ natthi sampajānamusāvāde lajjāti. </span></p>
<p class="p3">“That’s how vacant and hollow the ascetic’s nature is in those who are not ashamed to tell a deliberate lie. </p>
<p class="p3"><span class="t1"> </span></p>
<p class="p3"><span class="t5">Seyyathāpi, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṃ karoti, pacchimehipi pādehi kammaṃ karoti, purimenapi kāyena kammaṃ karoti, pacchimenapi kāyena kammaṃ karoti, sīsenapi kammaṃ karoti, kaṇṇehipi kammaṃ karoti, dantehipi kammaṃ karoti, naṅguṭṭhenapi kammaṃ karoti; rakkhateva soṇḍaṃ. </span></p>
<p class="p3">Suppose there was a royal bull elephant with tusks like plows, able to draw a heavy load, pedigree and battle-hardened. In battle it uses its fore-feet and hind-feet, its fore-quarters and hind-quarters, its head, ears, tusks, and tail, but it still protects its trunk. </p>
<p class="p3"><span class="t1"> </span></p>
<p class="p3"><span class="t5">Tattha hatthārohassa evaṃ hoti: </span></p>
<p class="p3">So its rider thinks: </p>
<p class="p3"><span class="t1"> </span></p>
<p class="p3"><span class="t5">‘ayaṃ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṃ karoti, pacchimehipi pādehi kammaṃ karoti … pe … naṅguṭṭhenapi kammaṃ karoti; rakkhateva soṇḍaṃ. </span></p>
<p class="p3">‘This royal bull elephant still protects its trunk. </p>
<p class="p3"><span class="t1"> </span></p>
<p class="p3"><span class="t5">Apariccattaṃ kho rañño nāgassa jīvitan’ti. </span></p>
<p class="p3">It has not fully dedicated its life.’ </p>
<p class="p3"><span class="t1"> </span></p>
<p class="p3"><span class="t5">Yato kho, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṃ karoti, pacchimehipi pādehi kammaṃ karoti … pe … naṅguṭṭhenapi kammaṃ karoti, soṇḍāyapi kammaṃ karoti, tattha hatthārohassa evaṃ hoti: </span></p>
<p class="p3">But when that royal bull elephant … in battle uses its fore-feet and hind-feet, its fore-quarters and hind-quarters, its head, ears, tusks, and tail, and its trunk, its rider thinks: </p>
<p class="p3"><span class="t1"> </span></p>
<p class="p3"><span class="t5">‘ayaṃ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṃ karoti, pacchimehipi pādehi kammaṃ karoti, purimenapi kāyena kammaṃ karoti, pacchimenapi kāyena kammaṃ karoti, sīsenapi kammaṃ karoti, kaṇṇehipi kammaṃ karoti, dantehipi kammaṃ karoti, naṅguṭṭhenapi kammaṃ karoti, soṇḍāyapi kammaṃ karoti. </span></p>
<p class="p3">‘This royal bull elephant … in battle uses its fore-feet and hind-feet, its fore-quarters and hind-quarters, its head, ears, tusks, and tail, and its trunk. </p>
<p class="p3"><span class="t1"> </span></p>
<p class="p3"><span class="t5">Pariccattaṃ kho rañño nāgassa jīvitaṃ. </span></p>
<p class="p3">It has fully dedicated its life. </p>
<p class="p3"><span class="t1"> </span></p>
<p class="p3"><span class="t5">Natthi dāni kiñci rañño nāgassa akaraṇīyan’ti. </span></p>
<p class="p3">Now there is nothing that royal bull elephant would not do.’ </p>
<p class="p3"><span class="t1"> </span></p>
<p class="p3"><span class="t5">Evameva kho, rāhula, yassa kassaci sampajānamusāvāde natthi lajjā, nāhaṃ tassa kiñci pāpaṃ akaraṇīyanti vadāmi. </span></p>
<p class="p3">In the same way, when someone is not ashamed to tell a deliberate lie, there is no bad deed they would not do, I say. </p>
<p class="p3"><span class="t1"> </span></p>
<p class="p3"><span class="t5">Tasmātiha te, rāhula, ‘hassāpi na musā bhaṇissāmī’ti—</span></p>
<p class="p3">So you should train like this: ‘I will not tell a lie, even for a joke.’ </p>
<p class="p3"><span class="t1"> </span></p>
<p class="p3"><span class="t5">evañhi te, rāhula, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññasi, rāhula, </span></p>
<p class="p3">What do you think, Rāhula? </p>
<p class="p3"><span class="t1"> </span></p>
<p class="p3"><span class="t5">kimatthiyo ādāso”ti? </span></p>
<p class="p3">What is the purpose of a mirror?” </p>
<p class="p3"><span class="t1"> </span></p>
<p class="p3"><span class="t5">“Paccavekkhaṇattho, bhante”ti. </span></p>
<p class="p3">“It’s for checking your reflection, sir.” </p>
<p class="p3"><span class="t1"> </span></p>
<p class="p3"><span class="t5">“Evameva kho, rāhula, paccavekkhitvā paccavekkhitvā kāyena kammaṃ kattabbaṃ, paccavekkhitvā paccavekkhitvā vācāya kammaṃ kattabbaṃ, paccavekkhitvā paccavekkhitvā manasā kammaṃ kattabbaṃ. </span></p>
<p class="p3">“In the same way, deeds of body, speech, and mind should be done only after repeated checking. </p>
<p class="p3"><span class="t1"> </span></p>
<p class="p3"><span class="t5">Yadeva tvaṃ, rāhula, kāyena kammaṃ kattukāmo ahosi, tadeva te kāyakammaṃ paccavekkhitabbaṃ: </span></p>
<p class="p3">When you want to act with the body, you should check on that same deed: </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ kāyena kammaṃ kattukāmo idaṃ me kāyakammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya—</span></p>
<p class="p3">‘Does this act with the body that I want to do lead to hurting myself, hurting others, or hurting both? </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ kāyakammaṃ dukkhudrayaṃ dukkhavipākan’ti? </span></p>
<p class="p3">Is it unskillful, with suffering as its outcome and result?’ </p>
<p class="p3"><span class="t1"> </span></p>
<p class="p3"><span class="t5">Sace tvaṃ, rāhula, paccavekkhamāno evaṃ jāneyyāsi: </span></p>
<p class="p3">If, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ kāyena kammaṃ kattukāmo idaṃ me kāyakammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya—</span></p>
<p class="p3">‘This act with the body that I want to do leads to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ kāyakammaṃ dukkhudrayaṃ dukkhavipākan’ti, evarūpaṃ te, rāhula, kāyena kammaṃ sasakkaṃ na karaṇīyaṃ. </span></p>
<p class="p3">It’s unskillful, with suffering as its outcome and result.’ To the best of your ability, Rāhula, you should not do such a deed. </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3">But if, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ kāyena kammaṃ kattukāmo idaṃ me kāyakammaṃ nevattabyābādhāyapi saṃvatteyya, na parabyābādhāyapi saṃvatteyya, na ubhayabyābādhāyapi saṃvatteyya—</span></p>
<p class="p3">‘This act with the body that I want to do doesn’t lead to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ kāyakammaṃ sukhudrayaṃ sukhavipākan’ti, evarūpaṃ te, rāhula, kāyena kammaṃ karaṇīyaṃ. </span></p>
<p class="p3">It’s skillful, with happiness as its outcome and result.’ Then, Rāhula, you should do such a deed. </p>
<p class="p3"><span class="t1"> </span></p>
<p class="p3"><span class="t5">Karontenapi te, rāhula, kāyena kammaṃ tadeva te kāyakammaṃ paccavekkhitabbaṃ: </span></p>
<p class="p3">While you are acting with the body, you should check on that same act: </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ kāyena kammaṃ karomi idaṃ me kāyakammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3">‘Does this act with the body that I am doing lead to hurting myself, hurting others, or hurting both? </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ kāyakammaṃ dukkhudrayaṃ dukkhavipākan’ti? </span></p>
<p class="p3">Is it unskillful, with suffering as its outcome and result?’ </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3">If, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ kāyena kammaṃ karomi idaṃ me kāyakammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3">‘This act with the body that I am doing leads to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ kāyakammaṃ dukkhudrayaṃ dukkhavipākan’ti, paṭisaṃhareyyāsi tvaṃ, rāhula, evarūpaṃ kāyakammaṃ. </span></p>
<p class="p3">It’s unskillful, with suffering as its outcome and result.’ Then, Rāhula, you should desist from such a deed. </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3">But if, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ kāyena kammaṃ karomi idaṃ me kāyakammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati—</span></p>
<p class="p3">‘This act with the body that I am doing doesn’t lead to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ kāyakammaṃ sukhudrayaṃ sukhavipākan’ti, anupadajjeyyāsi tvaṃ, rāhula, evarūpaṃ kāyakammaṃ. </span></p>
<p class="p3">It’s skillful, with happiness as its outcome and result.’ Then, Rāhula, you should continue doing such a deed. </p>
<p class="p3"><span class="t1"> </span></p>
<p class="p3"><span class="t5">Katvāpi te, rāhula, kāyena kammaṃ tadeva te kāyakammaṃ paccavekkhitabbaṃ: </span></p>
<p class="p3">After you have acted with the body, you should check on that same act: </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ kāyena kammaṃ akāsiṃ idaṃ me kāyakammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3">‘Does this act with the body that I have done lead to hurting myself, hurting others, or hurting both? </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ kāyakammaṃ dukkhudrayaṃ dukkhavipākan’ti? </span></p>
<p class="p3">Is it unskillful, with suffering as its outcome and result?’ </p>
<p class="p3"><span class="t1"> </span></p>
<p class="p3"><span class="t5">Sace kho tvaṃ, rāhula, paccavekkhamāno evaṃ jāneyyāsi: </span></p>
<p class="p3">If, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ kāyena kammaṃ akāsiṃ, idaṃ me kāyakammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3">‘This act with the body that I have done leads to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ kāyakammaṃ dukkhudrayaṃ dukkhavipākan’ti, evarūpaṃ te, rāhula, kāyakammaṃ satthari vā viññūsu vā sabrahmacārīsu desetabbaṃ, vivaritabbaṃ, uttānīkātabbaṃ; </span></p>
<p class="p3">It’s unskillful, with suffering as its outcome and result.’ Then, Rāhula, you should confess, reveal, and clarify such a deed to the Teacher or a sensible spiritual companion. </p>
<p class="p3"><span class="t1"> </span></p>
<p class="p3"><span class="t5">desetvā vivaritvā uttānīkatvā āyatiṃ saṃvaraṃ āpajjitabbaṃ. </span></p>
<p class="p3">And having revealed it you should restrain yourself in future. </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3">But if, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ kāyena kammaṃ akāsiṃ idaṃ me kāyakammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati—</span></p>
<p class="p3">‘This act with the body that I have done doesn’t lead to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ kāyakammaṃ sukhudrayaṃ sukhavipākan’ti, teneva tvaṃ, rāhula, pītipāmojjena vihareyyāsi ahorattānusikkhī kusalesu dhammesu. </span></p>
<p class="p3">It’s skillful, with happiness as its outcome and result.’ Then, Rāhula, you should live in rapture and joy because of this, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">“Yadeva tvaṃ, rāhula, vācāya kammaṃ kattukāmo ahosi, tadeva te vacīkammaṃ paccavekkhitabbaṃ: </span></p>
<p class="p3">When you want to act with speech, you should check on that same deed: </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ vācāya kammaṃ kattukāmo idaṃ me vacīkammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya—</span></p>
<p class="p3">‘Does this act of speech that I want to do lead to hurting myself, hurting others, or hurting both?’ … </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ vacīkammaṃ dukkhudrayaṃ dukkhavipākan’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace tvaṃ, rāhula, paccavekkhamāno evaṃ jāneyyāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ vācāya kammaṃ kattukāmo idaṃ me vacīkammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ vacīkammaṃ dukkhudrayaṃ dukkhavipākan’ti, evarūpaṃ te, rāhula, vācāya kammaṃ sasakkaṃ na karaṇīyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ vācāya kammaṃ kattukāmo idaṃ me vacīkammaṃ nevattabyābādhāyapi saṃvatteyya, na parabyābādhāyapi saṃvatteyya—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ vacīkammaṃ sukhudrayaṃ sukhavipākan’ti, evarūpaṃ te, rāhula, vācāya kammaṃ karaṇīyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Karontenapi te, rāhula, vācāya kammaṃ tadeva te vacīkammaṃ paccavekkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ vācāya kammaṃ karomi idaṃ me vacīkammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ vacīkammaṃ dukkhudrayaṃ dukkhavipākan’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ vācāya kammaṃ karomi idaṃ me vacīkammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ vacīkammaṃ dukkhudrayaṃ dukkhavipākan’ti, paṭisaṃhareyyāsi tvaṃ, rāhula, evarūpaṃ vacīkammaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ vācāya kammaṃ karomi idaṃ me vacīkammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ vacīkammaṃ sukhudrayaṃ sukhavipākan’ti, anupadajjeyyāsi tvaṃ, rāhula, evarūpaṃ vacīkammaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katvāpi te, rāhula, vācāya kammaṃ tadeva te vacīkammaṃ paccavekkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ vācāya kammaṃ akāsiṃ idaṃ me vacīkammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ vacīkammaṃ dukkhudrayaṃ dukkhavipākan’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace kho tvaṃ, rāhula, paccavekkhamāno evaṃ jāneyyāsi: </span></p>
<p class="p3">If, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ vācāya kammaṃ akāsiṃ idaṃ me vacīkammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3">‘This act of speech that I have done leads to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ vacīkammaṃ dukkhudrayaṃ dukkhavipākan’ti, evarūpaṃ te, rāhula, vacīkammaṃ satthari vā viññūsu vā sabrahmacārīsu desetabbaṃ, vivaritabbaṃ, uttānīkattabbaṃ; </span></p>
<p class="p3">It’s unskillful, with suffering as its outcome and result.’ Then, Rāhula, you should confess, reveal, and clarify such a deed to the Teacher or a sensible spiritual companion. </p>
<p class="p3"><span class="t1"> </span></p>
<p class="p3"><span class="t5">desetvā vivaritvā uttānīkatvā āyatiṃ saṃvaraṃ āpajjitabbaṃ. </span></p>
<p class="p3">And having revealed it you should restrain yourself in future. </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3">But if, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ vācāya kammaṃ akāsiṃ idaṃ me vacīkammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati—</span></p>
<p class="p3">‘This act of speech that I have done doesn’t lead to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ vacīkammaṃ sukhudrayaṃ sukhavipākan’ti, teneva tvaṃ, rāhula, pītipāmojjena vihareyyāsi ahorattānusikkhī kusalesu dhammesu. </span></p>
<p class="p3">It’s skillful, with happiness as its outcome and result.’ Then, Rāhula, you should live in rapture and joy because of this, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Yadeva tvaṃ, rāhula, manasā kammaṃ kattukāmo ahosi, tadeva te manokammaṃ paccavekkhitabbaṃ: </span></p>
<p class="p3">When you want to act with the mind, you should check on that same deed: </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ manasā kammaṃ kattukāmo idaṃ me manokammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya—</span></p>
<p class="p3">‘Does this act of mind that I want to do lead to hurting myself, hurting others, or hurting both?’ … </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ manokammaṃ dukkhudrayaṃ dukkhavipākan’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace tvaṃ, rāhula, paccavekkhamāno evaṃ jāneyyāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ manasā kammaṃ kattukāmo idaṃ me manokammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ manokammaṃ dukkhudrayaṃ dukkhavipākan’ti, evarūpaṃ te, rāhula, manasā kammaṃ sasakkaṃ na karaṇīyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ manasā kammaṃ kattukāmo idaṃ me manokammaṃ nevattabyābādhāyapi saṃvatteyya, na parabyābādhāyapi saṃvatteyya, na ubhayabyābādhāyapi saṃvatteyya—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ manokammaṃ sukhudrayaṃ sukhavipākan’ti, evarūpaṃ te, rāhula, manasā kammaṃ karaṇīyaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Karontenapi te, rāhula, manasā kammaṃ tadeva te manokammaṃ paccavekkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ manasā kammaṃ karomi idaṃ me manokammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ manokammaṃ dukkhudrayaṃ dukkhavipākan’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ manasā kammaṃ karomi idaṃ me manokammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ manokammaṃ dukkhudrayaṃ dukkhavipākan’ti, paṭisaṃhareyyāsi tvaṃ, rāhula, evarūpaṃ manokammaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ manasā kammaṃ karomi idaṃ me manokammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ manokammaṃ sukhudrayaṃ sukhavipākan’ti, anupadajjeyyāsi tvaṃ, rāhula, evarūpaṃ manokammaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katvāpi te, rāhula, manasā kammaṃ tadeva te manokammaṃ paccavekkhitabbaṃ: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘yannu kho ahaṃ idaṃ manasā kammaṃ akāsiṃ idaṃ me manokammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ manokammaṃ dukkhudrayaṃ dukkhavipākan’ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Sace kho tvaṃ, rāhula, paccavekkhamāno evaṃ jāneyyāsi: </span></p>
<p class="p3">If, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ manasā kammaṃ akāsiṃ idaṃ me manokammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati—</span></p>
<p class="p3">‘This act of mind that I have done leads to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">akusalaṃ idaṃ manokammaṃ dukkhudrayaṃ dukkhavipākan’ti, evarūpaṃ pana te, rāhula, manokammaṃ aṭṭīyitabbaṃ harāyitabbaṃ jigucchitabbaṃ; </span></p>
<p class="p3">It’s unskillful, with suffering as its outcome and result.’ Then, Rāhula, you should be horrified, repelled, and disgusted by that deed. </p>
<p class="p3"><span class="t1"> </span></p>
<p class="p3"><span class="t5">aṭṭīyitvā harāyitvā jigucchitvā āyatiṃ saṃvaraṃ āpajjitabbaṃ. </span></p>
<p class="p3">And being repelled, you should restrain yourself in future. </p>
<p class="p3"><span class="t1"> </span></p>
<p class="p3"><span class="t5">Sace pana tvaṃ, rāhula, paccavekkhamāno evaṃ jāneyyāsi: </span></p>
<p class="p3">But if, while checking in this way, you know: </p>
<p class="p3"><span class="t1"> </span></p>
<p class="p3"><span class="t5">‘yaṃ kho ahaṃ idaṃ manasā kammaṃ akāsiṃ idaṃ me manokammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati—</span></p>
<p class="p3">‘This act with the mind that I have done doesn’t lead to hurting myself, hurting others, or hurting both. </p>
<p class="p3"><span class="t1"> </span></p>
<p class="p3"><span class="t5">kusalaṃ idaṃ manokammaṃ sukhudrayaṃ sukhavipākan’ti, teneva tvaṃ, rāhula, pītipāmojjena vihareyyāsi ahorattānusikkhī kusalesu dhammesu. </span></p>
<p class="p3">It’s skillful, with happiness as its outcome and result.’ Then, Rāhula, you should live in rapture and joy because of this, training day and night in skillful qualities. </p>
<p class="p3"><span class="t1"> </span></p>
<p class="p3"><span class="t5">Ye hi keci, rāhula, atītamaddhānaṃ samaṇā vā brāhmaṇā vā kāyakammaṃ parisodhesuṃ, vacīkammaṃ parisodhesuṃ, manokammaṃ parisodhesuṃ, sabbe te evamevaṃ paccavekkhitvā paccavekkhitvā kāyakammaṃ parisodhesuṃ, paccavekkhitvā paccavekkhitvā vacīkammaṃ parisodhesuṃ, paccavekkhitvā paccavekkhitvā manokammaṃ parisodhesuṃ. </span></p>
<p class="p3">All the ascetics and brahmins of the past, future, and present who purify their physical, verbal, and mental actions do so after repeatedly checking. </p>
<p class="p3"><span class="t1"> </span></p>
<p class="p3"><span class="t5">Yepi hi keci, rāhula, anāgatamaddhānaṃ samaṇā vā brāhmaṇā vā kāyakammaṃ parisodhessanti, vacīkammaṃ parisodhessanti, manokammaṃ parisodhessanti, sabbe te evamevaṃ paccavekkhitvā paccavekkhitvā kāyakammaṃ parisodhessanti, paccavekkhitvā paccavekkhitvā vacīkammaṃ parisodhessanti, paccavekkhitvā paccavekkhitvā manokammaṃ parisodhessan”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yepi hi keci, rāhula, etarahi samaṇā vā brāhmaṇā vā kāyakammaṃ parisodhenti, vacīkammaṃ parisodhenti, manokammaṃ parisodhenti, sabbe te evamevaṃ paccavekkhitvā paccavekkhitvā kāyakammaṃ parisodhenti, paccavekkhitvā paccavekkhitvā vacīkammaṃ parisodhenti, paccavekkhitvā paccavekkhitvā manokammaṃ parisodhenti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmātiha, rāhula, ‘paccavekkhitvā paccavekkhitvā kāyakammaṃ parisodhessāmi, paccavekkhitvā paccavekkhitvā vacīkammaṃ parisodhessāmi, paccavekkhitvā paccavekkhitvā manokammaṃ parisodhessāmī’ti—</span></p>
<p class="p3">So Rāhula, you should train yourself like this: ‘I will purify my physical, verbal, and mental actions after repeatedly checking.’” </p>
<p class="p3"><span class="t1"> </span></p>
<p class="p3"><span class="t5">evañhi te, rāhula, sikkhitabban”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamano āyasmā rāhulo bhagavato bhāsitaṃ abhinandīti. </span></p>
<p class="p3">Satisfied, Venerable Rāhula was happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Ambalaṭṭhikarāhulovādasuttaṃ niṭṭhitaṃ paṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
