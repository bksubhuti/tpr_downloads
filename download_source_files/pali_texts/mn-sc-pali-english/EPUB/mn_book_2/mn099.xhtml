<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn099-Subhasutta  - With Subha </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Subhasutta </span></h3>
<p class="p3"><span class="t2">With Subha </span></p>
<p class="p3"><span class="t3">Majjhima Nikāya 99  - Middle Discourses 99 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena subho māṇavo todeyyaputto sāvatthiyaṃ paṭivasati aññatarassa gahapatissa nivesane kenacideva karaṇīyena. </span></p>
<p class="p3">Now at that time the brahmin student Subha, Todeyya’s son, was residing in Sāvatthī at a certain householder’s home on some business. </p>
<p class="p3"><span class="t1"> </span></p>
<p class="p3"><span class="t5">Atha kho subho māṇavo todeyyaputto yassa gahapatissa nivesane paṭivasati taṃ gahapatiṃ etadavoca: </span></p>
<p class="p3">Then Subha said to that householder, </p>
<p class="p3"><span class="t1"> </span></p>
<p class="p3"><span class="t5">“sutaṃ metaṃ, gahapati: </span></p>
<p class="p3">“Householder, I’ve heard that </p>
<p class="p3"><span class="t1"> </span></p>
<p class="p3"><span class="t5">‘avivittā sāvatthī arahantehī’ti. </span></p>
<p class="p3">Sāvatthī does not lack for perfected ones. </p>
<p class="p3"><span class="t1"> </span></p>
<p class="p3"><span class="t5">Kaṃ nu khvajja samaṇaṃ vā brāhmaṇaṃ vā payirupāseyyāmā”ti? </span></p>
<p class="p3">What ascetic or brahmin might we pay homage to today?” </p>
<p class="p3"><span class="t1"> </span></p>
<p class="p3"><span class="t5">“Ayaṃ, bhante, bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">“Sir, the Buddha is staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Taṃ, bhante, bhagavantaṃ payirupāsassū”ti. </span></p>
<p class="p3">You can pay homage to him.” </p>
<p class="p3"><span class="t1"> </span></p>
<p class="p3"><span class="t5">Atha kho subho māṇavo todeyyaputto tassa gahapatissa paṭissutvā yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Acknowledging that householder, Subha went to the Buddha, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho subho māṇavo todeyyaputto bhagavantaṃ etadavoca: </span></p>
<p class="p3">When the greetings and polite conversation were over, he sat down to one side and said to the Buddha: </p>
<p class="p3"><span class="t1"> </span></p>
<p class="p3"><span class="t5">“brāhmaṇā, bho gotama, evamāhaṃsu: </span></p>
<p class="p3">“Master Gotama, the brahmins say: </p>
<p class="p3"><span class="t1"> </span></p>
<p class="p3"><span class="t5">‘gahaṭṭho ārādhako hoti ñāyaṃ dhammaṃ kusalaṃ, na pabbajito ārādhako hoti ñāyaṃ dhammaṃ kusalan’ti. </span></p>
<p class="p3">‘Laypeople succeed in the procedure of the skillful teaching, not renunciates.’ </p>
<p class="p3"><span class="t1"> </span></p>
<p class="p3"><span class="t5">Idha bhavaṃ gotamo kimāhā”ti? </span></p>
<p class="p3">What do you say about this?” </p>
<p class="p3"><span class="t1"> </span></p>
<p class="p3"><span class="t5">“Vibhajjavādo kho ahamettha, māṇava; </span></p>
<p class="p3">“On this point, student, I speak after analyzing the question, </p>
<p class="p3"><span class="t1"> </span></p>
<p class="p3"><span class="t5">nāhamettha ekaṃsavādo. </span></p>
<p class="p3">without making generalizations. </p>
<p class="p3"><span class="t1"> </span></p>
<p class="p3"><span class="t5">Gihissa vāhaṃ, māṇava, pabbajitassa vā micchāpaṭipattiṃ na vaṇṇemi. </span></p>
<p class="p3">I don’t praise wrong practice for either laypeople or renunciates. </p>
<p class="p3"><span class="t1"> </span></p>
<p class="p3"><span class="t5">Gihī vā hi, māṇava, pabbajito vā micchāpaṭipanno micchāpaṭipattādhikaraṇahetu na ārādhako hoti ñāyaṃ dhammaṃ kusalaṃ. </span></p>
<p class="p3">Because of wrong practice, neither laypeople nor renunciates succeed in the procedure of the skillful teaching. </p>
<p class="p3"><span class="t1"> </span></p>
<p class="p3"><span class="t5">Gihissa vāhaṃ, māṇava, pabbajitassa vā sammāpaṭipattiṃ vaṇṇemi. </span></p>
<p class="p3">I praise right practice for both laypeople and renunciates. </p>
<p class="p3"><span class="t1"> </span></p>
<p class="p3"><span class="t5">Gihī vā hi, māṇava, pabbajito vā sammāpaṭipanno sammāpaṭipattādhikaraṇahetu ārādhako hoti ñāyaṃ dhammaṃ kusalan”ti. </span></p>
<p class="p3">Because of right practice, both laypeople and renunciates succeed in the procedure of the skillful teaching.” </p>
<p class="p3"><span class="t1"> </span></p>
<p class="p3"><span class="t5">“Brāhmaṇā, bho gotama, evamāhaṃsu: </span></p>
<p class="p3">“Master Gotama, the brahmins say: </p>
<p class="p3"><span class="t1"> </span></p>
<p class="p3"><span class="t5">‘mahaṭṭhamidaṃ mahākiccaṃ mahādhikaraṇaṃ mahāsamārambhaṃ gharāvāsakammaṭṭhānaṃ mahapphalaṃ hoti; </span></p>
<p class="p3">‘Since the work of the lay life has many requirements, duties, issues, and undertakings it is very fruitful. </p>
<p class="p3"><span class="t1"> </span></p>
<p class="p3"><span class="t5">appaṭṭhamidaṃ appakiccaṃ appādhikaraṇaṃ appasamārambhaṃ pabbajjā kammaṭṭhānaṃ appaphalaṃ hotī’ti. </span></p>
<p class="p3">But since the work of the renunciate has few requirements, duties, issues, and undertakings it is not very fruitful.’ </p>
<p class="p3"><span class="t1"> </span></p>
<p class="p3"><span class="t5">Idha bhavaṃ gotamo kimāhā”ti. </span></p>
<p class="p3">What do you say about this?” </p>
<p class="p3"><span class="t1"> </span></p>
<p class="p3"><span class="t5">“Etthāpi kho ahaṃ, māṇava, vibhajjavādo; </span></p>
<p class="p3">“On this point, too, I speak after analyzing the question, </p>
<p class="p3"><span class="t1"> </span></p>
<p class="p3"><span class="t5">nāhamettha ekaṃsavādo. </span></p>
<p class="p3">without making generalizations. </p>
<p class="p3"><span class="t1"> </span></p>
<p class="p3"><span class="t5">Atthi, māṇava, kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ, vipajjamānaṃ appaphalaṃ hoti; </span></p>
<p class="p3">Some work has many requirements, duties, issues, and undertakings, and when it fails it’s not very fruitful. </p>
<p class="p3"><span class="t1"> </span></p>
<p class="p3"><span class="t5">atthi, māṇava, kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ, sampajjamānaṃ mahapphalaṃ hoti; </span></p>
<p class="p3">Some work has many requirements, duties, issues, and undertakings, and when it succeeds it is very fruitful. </p>
<p class="p3"><span class="t1"> </span></p>
<p class="p3"><span class="t5">atthi, māṇava, kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ, vipajjamānaṃ appaphalaṃ hoti; </span></p>
<p class="p3">Some work has few requirements, duties, issues, and undertakings, and when it fails it’s not very fruitful. </p>
<p class="p3"><span class="t1"> </span></p>
<p class="p3"><span class="t5">atthi, māṇava, kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ mahapphalaṃ hoti. </span></p>
<p class="p3">Some work has few requirements, duties, issues, and undertakings, and when it succeeds it is very fruitful. </p>
<p class="p3"><span class="t1"> </span></p>
<p class="p3"><span class="t5">Katamañca, māṇava, kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti? </span></p>
<p class="p3">And what work has many requirements, duties, issues, and undertakings, and when it fails it’s not very fruitful? </p>
<p class="p3"><span class="t1"> </span></p>
<p class="p3"><span class="t5">Kasi kho, māṇava, kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti. </span></p>
<p class="p3">Farming. </p>
<p class="p3"><span class="t1"> </span></p>
<p class="p3"><span class="t5">Katamañca, māṇava, kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ mahapphalaṃ hoti? </span></p>
<p class="p3">And what work has many requirements, duties, issues, and undertakings, and when it succeeds it is very fruitful? </p>
<p class="p3"><span class="t1"> </span></p>
<p class="p3"><span class="t5">Kasiyeva kho, māṇava, kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ mahapphalaṃ hoti. </span></p>
<p class="p3">Again, it is farming. </p>
<p class="p3"><span class="t1"> </span></p>
<p class="p3"><span class="t5">Katamañca, māṇava, kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti? </span></p>
<p class="p3">And what work has few requirements, duties, issues, and undertakings, and when it fails it’s not very fruitful? </p>
<p class="p3"><span class="t1"> </span></p>
<p class="p3"><span class="t5">Vaṇijjā kho, māṇava, kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti. </span></p>
<p class="p3">Trade. </p>
<p class="p3"><span class="t1"> </span></p>
<p class="p3"><span class="t5">Katamañca, māṇava, kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ mahapphalaṃ hoti? </span></p>
<p class="p3">And what work has few requirements, duties, issues, and undertakings, and when it succeeds it is very fruitful? </p>
<p class="p3"><span class="t1"> </span></p>
<p class="p3"><span class="t5">Vaṇijjāyeva kho, māṇava, kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ mahapphalaṃ hoti. </span></p>
<p class="p3">Again, it’s trade. </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, kasi kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti; </span></p>
<p class="p3">The lay life is like farming in that it’s work with many requirements and when it fails it’s not very fruitful; </p>
<p class="p3"><span class="t1"> </span></p>
<p class="p3"><span class="t5">evameva kho, māṇava, gharāvāsakammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, kasiyeva kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ mahapphalaṃ hoti; </span></p>
<p class="p3">but when it succeeds it is very fruitful. </p>
<p class="p3"><span class="t1"> </span></p>
<p class="p3"><span class="t5">evameva kho, māṇava, gharāvāsakammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ mahapphalaṃ hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, vaṇijjā kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti; </span></p>
<p class="p3">The renunciate life is like trade in that it’s work with few requirements and when it fails it’s not very fruitful; </p>
<p class="p3"><span class="t1"> </span></p>
<p class="p3"><span class="t5">evameva kho, māṇava, pabbajjā kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, vaṇijjāyeva kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ mahapphalaṃ hoti; </span></p>
<p class="p3">but when it succeeds it is very fruitful.” </p>
<p class="p3"><span class="t1"> </span></p>
<p class="p3"><span class="t5">evameva kho, māṇava, pabbajjā kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ mahapphalaṃ hotī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Brāhmaṇā, bho gotama, pañca dhamme paññapenti puññassa kiriyāya, kusalassa ārādhanāyā”ti. </span></p>
<p class="p3">“Master Gotama, the brahmins prescribe five things for making merit and succeeding in the skillful.” </p>
<p class="p3"><span class="t1"> </span></p>
<p class="p3"><span class="t5">“Ye te, māṇava, brāhmaṇā pañca dhamme paññapenti puññassa kiriyāya, kusalassa ārādhanāya—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">sace te agaru—</span></p>
<p class="p3">“If you don’t mind, </p>
<p class="p3"><span class="t1"> </span></p>
<p class="p3"><span class="t5">sādhu te pañca dhamme imasmiṃ parisati bhāsassū”ti. </span></p>
<p class="p3">please explain these in this assembly.” </p>
<p class="p3"><span class="t1"> </span></p>
<p class="p3"><span class="t5">“Na kho me, bho gotama, garu yatthassu bhavanto vā nisinno bhavantarūpo vā”ti. </span></p>
<p class="p3">“It’s no trouble when gentlemen such as yourself are sitting here.” </p>
<p class="p3"><span class="t1"> </span></p>
<p class="p3"><span class="t5">“Tena hi, māṇava, bhāsassū”ti. </span></p>
<p class="p3">“Well, speak then, student.” </p>
<p class="p3"><span class="t1"> </span></p>
<p class="p3"><span class="t5">“Saccaṃ kho, bho gotama, brāhmaṇā paṭhamaṃ dhammaṃ paññapenti puññassa kiriyāya, kusalassa ārādhanāya. </span></p>
<p class="p3">“Master Gotama, truth is the first thing. </p>
<p class="p3"><span class="t1"> </span></p>
<p class="p3"><span class="t5">Tapaṃ kho, bho gotama, brāhmaṇā dutiyaṃ dhammaṃ paññapenti puññassa kiriyāya, kusalassa ārādhanāya. </span></p>
<p class="p3">Austerity is the second thing. </p>
<p class="p3"><span class="t1"> </span></p>
<p class="p3"><span class="t5">Brahmacariyaṃ kho, bho gotama, brāhmaṇā tatiyaṃ dhammaṃ paññapenti puññassa kiriyāya, kusalassa ārādhanāya. </span></p>
<p class="p3">Celibacy is the third thing. </p>
<p class="p3"><span class="t1"> </span></p>
<p class="p3"><span class="t5">Ajjhenaṃ kho, bho gotama, brāhmaṇā catutthaṃ dhammaṃ paññapenti puññassa kiriyāya, kusalassa ārādhanāya. </span></p>
<p class="p3">Recitation is the fourth thing. </p>
<p class="p3"><span class="t1"> </span></p>
<p class="p3"><span class="t5">Cāgaṃ kho, bho gotama, brāhmaṇā pañcamaṃ dhammaṃ paññapenti puññassa kiriyāya, kusalassa ārādhanāya. </span></p>
<p class="p3">Generosity is the fifth thing. </p>
<p class="p3"><span class="t1"> </span></p>
<p class="p3"><span class="t5">Brāhmaṇā, bho gotama, ime pañca dhamme paññapenti puññassa kiriyāya, kusalassa ārādhanāyāti. </span></p>
<p class="p3">These are the five things that the brahmins prescribe for making merit and succeeding in the skillful. </p>
<p class="p3"><span class="t1"> </span></p>
<p class="p3"><span class="t5">Idha bhavaṃ gotamo kimāhā”ti? </span></p>
<p class="p3">What do you say about this?” </p>
<p class="p3"><span class="t1"> </span></p>
<p class="p3"><span class="t5">“Kiṃ pana, māṇava, atthi koci brāhmaṇānaṃ ekabrāhmaṇopi yo evamāha: </span></p>
<p class="p3">“Well, student, is there even a single one of the brahmins who says this: </p>
<p class="p3"><span class="t1"> </span></p>
<p class="p3"><span class="t5">‘ahaṃ imesaṃ pañcannaṃ dhammānaṃ sayaṃ abhiññā sacchikatvā vipākaṃ pavedemī’”ti? </span></p>
<p class="p3">‘I declare the result of these five things after realizing it with my own insight’?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama”. </span></p>
<p class="p3">“No, Master Gotama.” </p>
<p class="p3"><span class="t1"> </span></p>
<p class="p3"><span class="t5">“Kiṃ pana, māṇava, atthi koci brāhmaṇānaṃ ekācariyopi ekācariyapācariyopi yāva sattamā ācariyamahayugāpi yo evamāha: </span></p>
<p class="p3">“Well, is there even a single teacher of the brahmins, or a teacher’s teacher, or anyone back to the seventh generation of teachers, who says this: </p>
<p class="p3"><span class="t1"> </span></p>
<p class="p3"><span class="t5">‘ahaṃ imesaṃ pañcannaṃ dhammānaṃ sayaṃ abhiññā sacchikatvā vipākaṃ pavedemī’”ti? </span></p>
<p class="p3">‘I declare the result of these five things after realizing it with my own insight’?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama”. </span></p>
<p class="p3">“No, Master Gotama.” </p>
<p class="p3"><span class="t1"> </span></p>
<p class="p3"><span class="t5">“Kiṃ pana, māṇava, yepi te brāhmaṇānaṃ pubbakā isayo mantānaṃ kattāro mantānaṃ pavattāro yesamidaṃ etarahi brāhmaṇā porāṇaṃ mantapadaṃ gītaṃ pavuttaṃ samihitaṃ tadanugāyanti tadanubhāsanti bhāsitamanubhāsanti vācitamanuvācenti, seyyathidaṃ—aṭṭhako vāmako vāmadevo vessāmitto yamataggi aṅgīraso bhāradvājo vāseṭṭho kassapo bhagu, </span></p>
<p class="p3">“Well, what of the ancient hermits of the brahmins, namely Aṭṭhaka, Vāmaka, Vāmadeva, Vessāmitta, Yamadaggi, Aṅgīrasa, Bhāradvāja, Vāseṭṭha, Kassapa, and Bhagu? They were the authors and propagators of the hymns. Their hymnal was sung and propagated and compiled in ancient times; and these days, brahmins continue to sing and chant it, chanting what was chanted and teaching what was taught. </p>
<p class="p3"><span class="t1"> </span></p>
<p class="p3"><span class="t5">tepi evamāhaṃsu: </span></p>
<p class="p3">Did even they say: </p>
<p class="p3"><span class="t1"> </span></p>
<p class="p3"><span class="t5">‘mayaṃ imesaṃ pañcannaṃ dhammānaṃ sayaṃ abhiññā sacchikatvā vipākaṃ pavedemā’”ti? </span></p>
<p class="p3">‘We declare the result of these five things after realizing it with our own insight’?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama”. </span></p>
<p class="p3">“No, Master Gotama.” </p>
<p class="p3"><span class="t1"> </span></p>
<p class="p3"><span class="t5">“Iti kira, māṇava, natthi koci brāhmaṇānaṃ ekabrāhmaṇopi yo evamāha: </span></p>
<p class="p3">“So, student, it seems that there is not a single one of the brahmins, </p>
<p class="p3"><span class="t1"> </span></p>
<p class="p3"><span class="t5">‘ahaṃ imesaṃ pañcannaṃ dhammānaṃ sayaṃ abhiññā sacchikatvā vipākaṃ pavedemī’ti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">natthi koci brāhmaṇānaṃ ekācariyopi ekācariyapācariyopi yāva sattamā ācariyamahayugāpi yo evamāha: </span></p>
<p class="p3">not even anyone back to the seventh generation of teachers, </p>
<p class="p3"><span class="t1"> </span></p>
<p class="p3"><span class="t5">‘ahaṃ imesaṃ pañcannaṃ dhammānaṃ sayaṃ abhiññā sacchikatvā vipākaṃ pavedemī’ti; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">yepi te brāhmaṇānaṃ pubbakā isayo mantānaṃ kattāro mantānaṃ pavattāro, yesamidaṃ etarahi brāhmaṇā porāṇaṃ mantapadaṃ gītaṃ pavuttaṃ samihitaṃ, tadanugāyanti tadanubhāsanti bhāsitamanubhāsanti vācitamanuvācenti, seyyathidaṃ—aṭṭhako vāmako vāmadevo vessāmitto yamataggi aṅgīraso bhāradvājo vāseṭṭho kassapo bhagu. </span></p>
<p class="p3">nor even the ancient hermits of the brahmins </p>
<p class="p3"><span class="t1"> </span></p>
<p class="p3"><span class="t5">Tepi na evamāhaṃsu: </span></p>
<p class="p3">who says: </p>
<p class="p3"><span class="t1"> </span></p>
<p class="p3"><span class="t5">‘mayaṃ imesaṃ pañcannaṃ dhammānaṃ sayaṃ abhiññā sacchikatvā vipākaṃ pavedemā’ti. </span></p>
<p class="p3">‘We declare the result of these five things after realizing it with our own insight.’ </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, andhaveṇi paramparāsaṃsattā purimopi na passati majjhimopi na passati pacchimopi na passati; </span></p>
<p class="p3">Suppose there was a queue of blind men, each holding the one in front: the first one does not see, the middle one does not see, and the last one does not see. </p>
<p class="p3"><span class="t1"> </span></p>
<p class="p3"><span class="t5">evameva kho, māṇava, andhaveṇūpamaṃ maññe brāhmaṇānaṃ bhāsitaṃ sampajjati—purimopi na passati majjhimopi na passati pacchimopi na passatī”ti. </span></p>
<p class="p3">In the same way, it seems to me that the brahmins’ statement turns out to be comparable to a queue of blind men: the first one does not see, the middle one does not see, and the last one does not see.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, subho māṇavo todeyyaputto bhagavatā andhaveṇūpamena vuccamāno kupito anattamano bhagavantaṃyeva khuṃsento bhagavantaṃyeva vambhento bhagavantaṃyeva vadamāno: </span></p>
<p class="p3">When he said this, Subha became angry and upset with the Buddha because of the simile of the queue of blind men. He even attacked and badmouthed the Buddha himself, saying, </p>
<p class="p3"><span class="t1"> </span></p>
<p class="p3"><span class="t5">“samaṇo gotamo pāpito bhavissatī”ti bhagavantaṃ etadavoca: </span></p>
<p class="p3">“The ascetic Gotama will be worsted!” He said to the Buddha: </p>
<p class="p3"><span class="t1"> </span></p>
<p class="p3"><span class="t5">“brāhmaṇo, bho gotama, pokkharasāti opamañño subhagavaniko evamāha: </span></p>
<p class="p3">“Master Gotama, the brahmin Pokkharasāti Upamañña of the Subhaga Forest says: </p>
<p class="p3"><span class="t1"> </span></p>
<p class="p3"><span class="t5">‘evameva panidhekacce samaṇabrāhmaṇā uttari manussadhammā alamariyañāṇadassanavisesaṃ paṭijānanti. </span></p>
<p class="p3">‘This is exactly what happens with some ascetics and brahmins. They claim to have a superhuman distinction in knowledge and vision worthy of the noble ones. </p>
<p class="p3"><span class="t1"> </span></p>
<p class="p3"><span class="t5">Tesamidaṃ bhāsitaṃ hassakaṃyeva sampajjati, nāmakaṃyeva sampajjati, rittakaṃyeva sampajjati, tucchakaṃyeva sampajjati. </span></p>
<p class="p3">But their statement turns out to be a joke—mere words, void and hollow. </p>
<p class="p3"><span class="t1"> </span></p>
<p class="p3"><span class="t5">Kathañhi nāma manussabhūto uttari manussadhammā alamariyañāṇadassanavisesaṃ ñassati vā dakkhati vā sacchi vā karissatīti—</span></p>
<p class="p3">For how on earth can a human being know or see or realize a superhuman distinction in knowledge and vision worthy of the noble ones? </p>
<p class="p3"><span class="t1"> </span></p>
<p class="p3"><span class="t5">netaṃ ṭhānaṃ vijjatī’”ti? </span></p>
<p class="p3">That is not possible.’” </p>
<p class="p3"><span class="t1"> </span></p>
<p class="p3"><span class="t5">“Kiṃ pana, māṇava, brāhmaṇo pokkharasāti opamañño subhagavaniko sabbesaṃyeva samaṇabrāhmaṇānaṃ cetasā ceto paricca pajānātī”ti? </span></p>
<p class="p3">“But student, does Pokkharasāti understand the minds of all these ascetics and brahmins, having comprehended them with his mind?” </p>
<p class="p3"><span class="t1"> </span></p>
<p class="p3"><span class="t5">“Sakāyapi hi, bho gotama, puṇṇikāya dāsiyā brāhmaṇo pokkharasāti opamañño subhagavaniko cetasā ceto paricca na pajānāti, kuto pana sabbesaṃyeva samaṇabrāhmaṇānaṃ cetasā ceto paricca pajānissatī”ti? </span></p>
<p class="p3">“Master Gotama, Pokkharasāti doesn’t even know the mind of his own bonded maid Puṇṇikā, so how could he know all those ascetics and brahmins?” </p>
<p class="p3"><span class="t1"> </span></p>
<p class="p3"><span class="t5">“Seyyathāpi, māṇava, jaccandho puriso na passeyya kaṇhasukkāni rūpāni, na passeyya nīlakāni rūpāni, na passeyya pītakāni rūpāni, na passeyya lohitakāni rūpāni, na passeyya mañjiṭṭhakāni rūpāni, na passeyya samavisamaṃ, na passeyya tārakarūpāni, na passeyya candimasūriye. </span></p>
<p class="p3">“Suppose there was a person blind from birth. They couldn’t see sights that are dark or bright, or blue, yellow, red, or magenta. They couldn’t see even and uneven ground, or the stars, or the moon and sun. </p>
<p class="p3"><span class="t1"> </span></p>
<p class="p3"><span class="t5">So evaṃ vadeyya: </span></p>
<p class="p3">They’d say: </p>
<p class="p3"><span class="t1"> </span></p>
<p class="p3"><span class="t5">‘natthi kaṇhasukkāni rūpāni, natthi kaṇhasukkānaṃ rūpānaṃ dassāvī; </span></p>
<p class="p3">‘There’s no such thing as dark and bright sights, and no-one who sees them. </p>
<p class="p3"><span class="t1"> </span></p>
<p class="p3"><span class="t5">natthi nīlakāni rūpāni, natthi nīlakānaṃ rūpānaṃ dassāvī; </span></p>
<p class="p3">There’s no such thing as blue, </p>
<p class="p3"><span class="t1"> </span></p>
<p class="p3"><span class="t5">natthi pītakāni rūpāni, natthi pītakānaṃ rūpānaṃ dassāvī; </span></p>
<p class="p3">yellow, </p>
<p class="p3"><span class="t1"> </span></p>
<p class="p3"><span class="t5">natthi lohitakāni rūpāni, natthi lohitakānaṃ rūpānaṃ dassāvī; </span></p>
<p class="p3">red, </p>
<p class="p3"><span class="t1"> </span></p>
<p class="p3"><span class="t5">natthi mañjiṭṭhakāni rūpāni, natthi mañjiṭṭhakānaṃ rūpānaṃ dassāvī; </span></p>
<p class="p3">magenta, </p>
<p class="p3"><span class="t1"> </span></p>
<p class="p3"><span class="t5">natthi samavisamaṃ, natthi samavisamassa dassāvī; </span></p>
<p class="p3">even and uneven ground, </p>
<p class="p3"><span class="t1"> </span></p>
<p class="p3"><span class="t5">natthi tārakarūpāni, natthi tārakarūpānaṃ dassāvī; </span></p>
<p class="p3">stars, </p>
<p class="p3"><span class="t1"> </span></p>
<p class="p3"><span class="t5">natthi candimasūriyā, natthi candimasūriyānaṃ dassāvī. </span></p>
<p class="p3">moon and sun, and no-one who sees these things. </p>
<p class="p3"><span class="t1"> </span></p>
<p class="p3"><span class="t5">Ahametaṃ na jānāmi, ahametaṃ na passāmi; </span></p>
<p class="p3">I don’t know it or see it, </p>
<p class="p3"><span class="t1"> </span></p>
<p class="p3"><span class="t5">tasmā taṃ natthī’ti. </span></p>
<p class="p3">therefore it doesn’t exist.’ </p>
<p class="p3"><span class="t1"> </span></p>
<p class="p3"><span class="t5">Sammā nu kho so, māṇava, vadamāno vadeyyā”ti? </span></p>
<p class="p3">Would they be speaking rightly?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama. </span></p>
<p class="p3">“No, Master Gotama. </p>
<p class="p3"><span class="t1"> </span></p>
<p class="p3"><span class="t5">Atthi kaṇhasukkāni rūpāni, atthi kaṇhasukkānaṃ rūpānaṃ dassāvī; </span></p>
<p class="p3">There are such things as dark and bright sights, and one who sees them. </p>
<p class="p3"><span class="t1"> </span></p>
<p class="p3"><span class="t5">atthi nīlakāni rūpāni, atthi nīlakānaṃ rūpānaṃ dassāvī; </span></p>
<p class="p3">There is blue, </p>
<p class="p3"><span class="t1"> </span></p>
<p class="p3"><span class="t5">atthi pītakāni rūpāni, atthi pītakānaṃ rūpānaṃ dassāvī; </span></p>
<p class="p3">yellow, </p>
<p class="p3"><span class="t1"> </span></p>
<p class="p3"><span class="t5">atthi lohitakāni rūpāni, atthi lohitakānaṃ rūpānaṃ dassāvī; </span></p>
<p class="p3">red, </p>
<p class="p3"><span class="t1"> </span></p>
<p class="p3"><span class="t5">atthi mañjiṭṭhakāni rūpāni, atthi mañjiṭṭhakānaṃ rūpānaṃ dassāvī; </span></p>
<p class="p3">magenta, </p>
<p class="p3"><span class="t1"> </span></p>
<p class="p3"><span class="t5">atthi samavisamaṃ, atthi samavisamassa dassāvī; </span></p>
<p class="p3">even and uneven ground, </p>
<p class="p3"><span class="t1"> </span></p>
<p class="p3"><span class="t5">atthi tārakarūpāni, atthi tārakarūpānaṃ dassāvī; </span></p>
<p class="p3">stars, </p>
<p class="p3"><span class="t1"> </span></p>
<p class="p3"><span class="t5">atthi candimasūriyā, atthi candimasūriyānaṃ dassāvī. </span></p>
<p class="p3">moon and sun, and one who sees these things. </p>
<p class="p3"><span class="t1"> </span></p>
<p class="p3"><span class="t5">‘Ahametaṃ na jānāmi, ahametaṃ na passāmi; </span></p>
<p class="p3">So it’s not right to say this: ‘I don’t know it or see it, </p>
<p class="p3"><span class="t1"> </span></p>
<p class="p3"><span class="t5">tasmā taṃ natthī’ti; </span></p>
<p class="p3">therefore it doesn’t exist.’” </p>
<p class="p3"><span class="t1"> </span></p>
<p class="p3"><span class="t5">na hi so, bho gotama, sammā vadamāno vadeyyā”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Evameva kho, māṇava, brāhmaṇo pokkharasāti opamañño subhagavaniko andho acakkhuko. </span></p>
<p class="p3">“In the same way, Pokkharasāti is blind and sightless. </p>
<p class="p3"><span class="t1"> </span></p>
<p class="p3"><span class="t5">So vata uttari manussadhammā alamariyañāṇadassanavisesaṃ ñassati vā dakkhati vā sacchi vā karissatīti—netaṃ ṭhānaṃ vijjati. </span></p>
<p class="p3">It’s not possible for him to know or see or realize a superhuman distinction in knowledge and vision worthy of the noble ones. </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññasi, māṇava, </span></p>
<p class="p3">What do you think, student? </p>
<p class="p3"><span class="t1"> </span></p>
<p class="p3"><span class="t5">ye te kosalakā brāhmaṇamahāsālā, seyyathidaṃ—</span></p>
<p class="p3">There are well-to-do brahmins of Kosala such as </p>
<p class="p3"><span class="t1"> </span></p>
<p class="p3"><span class="t5">caṅkī brāhmaṇo tārukkho brāhmaṇo pokkharasāti brāhmaṇo jāṇussoṇi brāhmaṇo pitā ca te todeyyo, katamā nesaṃ seyyo, yaṃ vā te sammuccā vācaṃ bhāseyyuṃ yaṃ vā asammuccā”ti? </span></p>
<p class="p3">the brahmins Caṅkī, Tārukkha, Pokkharasāti, Jāṇussoṇi, and your father Todeyya. What’s better for them: that their speech agrees or disagrees with accepted usage?” </p>
<p class="p3"><span class="t1"> </span></p>
<p class="p3"><span class="t5">“Sammuccā, bho gotama”. </span></p>
<p class="p3">“That it agrees, Master Gotama.” </p>
<p class="p3"><span class="t1"> </span></p>
<p class="p3"><span class="t5">“Katamā nesaṃ seyyo, yaṃ vā te mantā vācaṃ bhāseyyuṃ yaṃ vā amantā”ti? </span></p>
<p class="p3">“What’s better for them: that their speech is thoughtful or thoughtless?” </p>
<p class="p3"><span class="t1"> </span></p>
<p class="p3"><span class="t5">“Mantā, bho gotama”. </span></p>
<p class="p3">“That it is thoughtful.” </p>
<p class="p3"><span class="t1"> </span></p>
<p class="p3"><span class="t5">“Katamā nesaṃ seyyo, yaṃ vā te paṭisaṅkhāya vācaṃ bhāseyyuṃ yaṃ vā appaṭisaṅkhāyā”ti? </span></p>
<p class="p3">“What’s better for them: that their speech follows reflection or is unreflective?” </p>
<p class="p3"><span class="t1"> </span></p>
<p class="p3"><span class="t5">“Paṭisaṅkhāya, bho gotama”. </span></p>
<p class="p3">“That it follows reflection.” </p>
<p class="p3"><span class="t1"> </span></p>
<p class="p3"><span class="t5">“Katamā nesaṃ seyyo, yaṃ vā te atthasaṃhitaṃ vācaṃ bhāseyyuṃ yaṃ vā anatthasaṃhitan”ti? </span></p>
<p class="p3">“What’s better for them: that their speech is beneficial or worthless?” </p>
<p class="p3"><span class="t1"> </span></p>
<p class="p3"><span class="t5">“Atthasaṃhitaṃ, bho gotama”. </span></p>
<p class="p3">“That it’s beneficial.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, māṇava, </span></p>
<p class="p3">“What do you think, student? </p>
<p class="p3"><span class="t1"> </span></p>
<p class="p3"><span class="t5">yadi evaṃ sante, brāhmaṇena pokkharasātinā opamaññena subhagavanikena sammuccā vācā bhāsitā asammuccā”ti? </span></p>
<p class="p3">If this is so, does Pokkharasāti’s speech agree or disagree with accepted usage?” </p>
<p class="p3"><span class="t1"> </span></p>
<p class="p3"><span class="t5">“Asammuccā, bho gotama”. </span></p>
<p class="p3">“It disagrees, Master Gotama.” </p>
<p class="p3"><span class="t1"> </span></p>
<p class="p3"><span class="t5">“Mantā vācā bhāsitā amantā vā”ti? </span></p>
<p class="p3">“Is it thoughtful or thoughtless?” </p>
<p class="p3"><span class="t1"> </span></p>
<p class="p3"><span class="t5">“Amantā, bho gotama”. </span></p>
<p class="p3">“Thoughtless.” </p>
<p class="p3"><span class="t1"> </span></p>
<p class="p3"><span class="t5">“Paṭisaṅkhāya vācā bhāsitā appaṭisaṅkhāyā”ti? </span></p>
<p class="p3">“Is it reflective or unreflective?” </p>
<p class="p3"><span class="t1"> </span></p>
<p class="p3"><span class="t5">“Appaṭisaṅkhāya, bho gotama”. </span></p>
<p class="p3">“Unreflective.” </p>
<p class="p3"><span class="t1"> </span></p>
<p class="p3"><span class="t5">“Atthasaṃhitā vācā bhāsitā anatthasaṃhitā”ti? </span></p>
<p class="p3">“Is it beneficial or worthless?” </p>
<p class="p3"><span class="t1"> </span></p>
<p class="p3"><span class="t5">“Anatthasaṃhitā, bho gotama”. </span></p>
<p class="p3">“Worthless.” </p>
<p class="p3"><span class="t1"> </span></p>
<p class="p3"><span class="t5">“Pañca kho ime, māṇava, nīvaraṇā. </span></p>
<p class="p3">“Student, there are these five hindrances. </p>
<p class="p3"><span class="t1"> </span></p>
<p class="p3"><span class="t5">Katame pañca? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ uddhaccakukkuccanīvaraṇaṃ, vicikicchānīvaraṇaṃ—</span></p>
<p class="p3">The hindrances of sensual desire, ill will, dullness and drowsiness, restlessness and remorse, and doubt. </p>
<p class="p3"><span class="t1"> </span></p>
<p class="p3"><span class="t5">ime kho, māṇava, pañca nīvaraṇā. </span></p>
<p class="p3">These are the five hindrances. </p>
<p class="p3"><span class="t1"> </span></p>
<p class="p3"><span class="t5">Imehi kho, māṇava, pañcahi nīvaraṇehi brāhmaṇo pokkharasāti opamañño subhagavaniko āvuto nivuto ophuṭo pariyonaddho. </span></p>
<p class="p3">Pokkharasāti is caged, trapped, covered, and engulfed by these five hindrances. </p>
<p class="p3"><span class="t1"> </span></p>
<p class="p3"><span class="t5">So vata uttari manussadhammā alamariyañāṇadassanavisesaṃ ñassati vā dakkhati vā sacchi vā karissatīti—netaṃ ṭhānaṃ vijjati. </span></p>
<p class="p3">It’s not possible for him to know or see or realize a superhuman distinction in knowledge and vision worthy of the noble ones. </p>
<p class="p3"><span class="t1"> </span></p>
<p class="p3"><span class="t5">Pañca kho ime, māṇava, kāmaguṇā. </span></p>
<p class="p3">There are these five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">Katame pañca? </span></p>
<p class="p3">What five? </p>
<p class="p3"><span class="t1"> </span></p>
<p class="p3"><span class="t5">Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā; </span></p>
<p class="p3">There are sights known by the eye that are likable, desirable, agreeable, pleasant, sensual, and arousing. </p>
<p class="p3"><span class="t1"> </span></p>
<p class="p3"><span class="t5">sotaviññeyyā saddā … pe … </span></p>
<p class="p3">There are sounds known by the ear … </p>
<p class="p3"><span class="t1"> </span></p>
<p class="p3"><span class="t5">ghānaviññeyyā gandhā … </span></p>
<p class="p3">smells known by the nose … </p>
<p class="p3"><span class="t1"> </span></p>
<p class="p3"><span class="t5">jivhā viññeyyā rasā … </span></p>
<p class="p3">tastes known by the tongue … </p>
<p class="p3"><span class="t1"> </span></p>
<p class="p3"><span class="t5">kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā—</span></p>
<p class="p3">touches known by the body that are likable, desirable, agreeable, pleasant, sensual, and arousing. </p>
<p class="p3"><span class="t1"> </span></p>
<p class="p3"><span class="t5">ime kho, māṇava, pañca kāmaguṇā. </span></p>
<p class="p3">These are the five kinds of sensual stimulation. </p>
<p class="p3"><span class="t1"> </span></p>
<p class="p3"><span class="t5">Imehi kho, māṇava, pañcahi kāmaguṇehi brāhmaṇo pokkharasāti opamañño subhagavaniko gathito mucchito ajjhopanno anādīnavadassāvī anissaraṇapañño paribhuñjati. </span></p>
<p class="p3">Pokkharasāti enjoys himself with these five kinds of sensual stimulation, tied, infatuated, attached, blind to the drawbacks, and not understanding the escape. </p>
<p class="p3"><span class="t1"> </span></p>
<p class="p3"><span class="t5">So vata uttari manussadhammā alamariyañāṇadassanavisesaṃ ñassati vā dakkhati vā sacchi vā karissatīti—netaṃ ṭhānaṃ vijjati. </span></p>
<p class="p3">It’s not possible for him to know or see or realize a superhuman distinction in knowledge and vision worthy of the noble ones. </p>
<p class="p3"><span class="t1"> </span></p>
<p class="p3"><span class="t5">Taṃ kiṃ maññasi, māṇava, </span></p>
<p class="p3">What do you think, student? </p>
<p class="p3"><span class="t1"> </span></p>
<p class="p3"><span class="t5">yaṃ vā tiṇakaṭṭhupādānaṃ paṭicca aggiṃ jāleyya yaṃ vā nissaṭṭhatiṇakaṭṭhupādānaṃ aggiṃ jāleyya, katamo nu khvāssa aggi accimā ceva vaṇṇavā ca pabhassaro cā”ti? </span></p>
<p class="p3">Which would have better flames, color, and radiance: a fire that depends on grass and logs as fuel, or one that does not?” </p>
<p class="p3"><span class="t1"> </span></p>
<p class="p3"><span class="t5">“Sace taṃ, bho gotama, ṭhānaṃ nissaṭṭhatiṇakaṭṭhupādānaṃ aggiṃ jāletuṃ, svāssa aggi accimā ceva vaṇṇavā ca pabhassaro cā”ti. </span></p>
<p class="p3">“If it were possible for a fire to burn without depending on grass and logs as fuel, that would have better flames, color, and radiance.” </p>
<p class="p3"><span class="t1"> </span></p>
<p class="p3"><span class="t5">“Aṭṭhānaṃ kho etaṃ, māṇava, anavakāso yaṃ nissaṭṭhatiṇakaṭṭhupādānaṃ aggiṃ jāleyya aññatra iddhimatā. </span></p>
<p class="p3">“But it isn’t possible, except by psychic power. </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, tiṇakaṭṭhupādānaṃ paṭicca aggi jalati tathūpamāhaṃ, māṇava, imaṃ pītiṃ vadāmi yāyaṃ pīti pañca kāmaguṇe paṭicca. </span></p>
<p class="p3">Rapture that depends on the five kinds of sensual stimulation is like a fire that depends on grass and logs as fuel. </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, nissaṭṭhatiṇakaṭṭhupādāno aggi jalati tathūpamāhaṃ, māṇava, imaṃ pītiṃ vadāmi yāyaṃ pīti aññatreva kāmehi aññatra akusalehi dhammehi. </span></p>
<p class="p3">Rapture that’s apart from sensual pleasures and unskillful qualities is like a fire that doesn’t depend on grass and logs as fuel. </p>
<p class="p3"><span class="t1"> </span></p>
<p class="p3"><span class="t5">Katamā ca, māṇava, pīti aññatreva kāmehi aññatra akusalehi dhammehi? </span></p>
<p class="p3">And what is rapture that’s apart from sensual pleasures and unskillful qualities? </p>
<p class="p3"><span class="t1"> </span></p>
<p class="p3"><span class="t5">Idha, māṇava, bhikkhu vivicceva kāmehi … pe … paṭhamaṃ jhānaṃ upasampajja viharati. </span></p>
<p class="p3">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Ayampi kho, māṇava, pīti aññatreva kāmehi aññatra akusalehi dhammehi. </span></p>
<p class="p3">This is rapture that’s apart from sensual pleasures and unskillful qualities. </p>
<p class="p3"><span class="t1"> </span></p>
<p class="p3"><span class="t5">Puna caparaṃ, māṇava, bhikkhu vitakkavicārānaṃ vūpasamā … dutiyaṃ jhānaṃ upasampajja viharati. </span></p>
<p class="p3">Furthermore, as the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">Ayampi kho, māṇava, pīti aññatreva kāmehi aññatra akusalehi dhammehi. </span></p>
<p class="p3">This too is rapture that’s apart from sensual pleasures and unskillful qualities. </p>
<p class="p3"><span class="t1"> </span></p>
<p class="p3"><span class="t5">Ye te, māṇava, brāhmaṇā pañca dhamme paññapenti puññassa kiriyāya kusalassa ārādhanāya, katamettha brāhmaṇā dhammaṃ mahapphalataraṃ paññapenti puññassa kiriyāya kusalassa ārādhanāyā”ti? </span></p>
<p class="p3">Of the five things that the brahmins prescribe for making merit and succeeding in the skillful, which do they say is the most fruitful?” </p>
<p class="p3"><span class="t1"> </span></p>
<p class="p3"><span class="t5">“Yeme, bho gotama, brāhmaṇā pañca dhamme paññapenti puññassa kiriyāya kusalassa ārādhanāya, cāgamettha brāhmaṇā dhammaṃ mahapphalataraṃ paññapenti puññassa kiriyāya kusalassa ārādhanāyā”ti. </span></p>
<p class="p3">“Generosity.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, māṇava, </span></p>
<p class="p3">“What do you think, student? </p>
<p class="p3"><span class="t1"> </span></p>
<p class="p3"><span class="t5">idha aññatarassa brāhmaṇassa mahāyañño paccupaṭṭhito assa. </span></p>
<p class="p3">Suppose a brahmin was setting up a big sacrifice. </p>
<p class="p3"><span class="t1"> </span></p>
<p class="p3"><span class="t5">Atha dve brāhmaṇā āgaccheyyuṃ: </span></p>
<p class="p3">Then two brahmins came along, </p>
<p class="p3"><span class="t1"> </span></p>
<p class="p3"><span class="t5">‘itthannāmassa brāhmaṇassa mahāyaññaṃ anubhavissāmā’ti. </span></p>
<p class="p3">thinking to participate. </p>
<p class="p3"><span class="t1"> </span></p>
<p class="p3"><span class="t5">Tatrekassa brāhmaṇassa evamassa: </span></p>
<p class="p3">Then one of those brahmins thought: </p>
<p class="p3"><span class="t1"> </span></p>
<p class="p3"><span class="t5">‘aho vata ahameva labheyyaṃ bhattagge aggāsanaṃ aggodakaṃ aggapiṇḍaṃ, na añño brāhmaṇo labheyya bhattagge aggāsanaṃ aggodakaṃ aggapiṇḍan’ti. </span></p>
<p class="p3">‘Oh, I hope that I alone get the best seat, the best drink, and the best alms-food in the refectory, not some other brahmin.’ </p>
<p class="p3"><span class="t1"> </span></p>
<p class="p3"><span class="t5">Ṭhānaṃ kho panetaṃ, māṇava, vijjati yaṃ añño brāhmaṇo labheyya bhattagge aggāsanaṃ aggodakaṃ aggapiṇḍaṃ, na so brāhmaṇo labheyya bhattagge aggāsanaṃ aggodakaṃ aggapiṇḍaṃ. </span></p>
<p class="p3">But it’s possible that some other brahmin gets the best seat, the best drink, and the best alms-food in the refectory. </p>
<p class="p3"><span class="t1"> </span></p>
<p class="p3"><span class="t5">‘Añño brāhmaṇo labhati bhattagge aggāsanaṃ aggodakaṃ aggapiṇḍaṃ, nāhaṃ labhāmi bhattagge aggāsanaṃ aggodakaṃ aggapiṇḍan’ti—</span></p>
<p class="p3">Thinking, ‘Some other brahmin has got the best seat, the best drink, the best alms-food,’ </p>
<p class="p3"><span class="t1"> </span></p>
<p class="p3"><span class="t5">iti so kupito hoti anattamano. </span></p>
<p class="p3">they get angry and bitter. </p>
<p class="p3"><span class="t1"> </span></p>
<p class="p3"><span class="t5">Imassa pana, māṇava, brāhmaṇā kiṃ vipākaṃ paññapentī”ti? </span></p>
<p class="p3">What do the brahmins say is the result of this?” </p>
<p class="p3"><span class="t1"> </span></p>
<p class="p3"><span class="t5">“Na khvettha, bho gotama, brāhmaṇā evaṃ dānaṃ denti: </span></p>
<p class="p3">“Master Gotama, brahmins don’t give gifts so that </p>
<p class="p3"><span class="t1"> </span></p>
<p class="p3"><span class="t5">‘iminā paro kupito hotu anattamano’ti. </span></p>
<p class="p3">others will get angry and upset. </p>
<p class="p3"><span class="t1"> </span></p>
<p class="p3"><span class="t5">Atha khvettha brāhmaṇā anukampājātikaṃyeva dānaṃ dentī”ti. </span></p>
<p class="p3">Rather, they give only out of compassion.” </p>
<p class="p3"><span class="t1"> </span></p>
<p class="p3"><span class="t5">“Evaṃ sante kho, māṇava, brāhmaṇānaṃ idaṃ chaṭṭhaṃ puññakiriyavatthu hoti—</span></p>
<p class="p3">“In that case, isn’t compassion a sixth ground for making merit?” </p>
<p class="p3"><span class="t1"> </span></p>
<p class="p3"><span class="t5">yadidaṃ anukampājātikan”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Evaṃ sante, bho gotama, brāhmaṇānaṃ idaṃ chaṭṭhaṃ puññakiriyavatthu hoti—</span></p>
<p class="p3">“In that case, compassion is a sixth ground for making merit.” </p>
<p class="p3"><span class="t1"> </span></p>
<p class="p3"><span class="t5">yadidaṃ anukampājātikan”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Ye te, māṇava, brāhmaṇā pañca dhamme paññapenti puññassa kiriyāya kusalassa ārādhanāya, ime tvaṃ pañca dhamme kattha bahulaṃ samanupassasi—</span></p>
<p class="p3">“Of the five things that the brahmins prescribe for making merit and succeeding in the skillful, where do you usually find them: </p>
<p class="p3"><span class="t1"> </span></p>
<p class="p3"><span class="t5">gahaṭṭhesu vā pabbajitesu vā”ti? </span></p>
<p class="p3">among laypeople or renunciates?” </p>
<p class="p3"><span class="t1"> </span></p>
<p class="p3"><span class="t5">“Yeme, bho gotama, brāhmaṇā pañca dhamme paññapenti puññassa kiriyāya kusalassa ārādhanāya, imāhaṃ pañca dhamme pabbajitesu bahulaṃ samanupassāmi appaṃ gahaṭṭhesu. </span></p>
<p class="p3">“Mostly among renunciates, and less so among lay people. </p>
<p class="p3"><span class="t1"> </span></p>
<p class="p3"><span class="t5">Gahaṭṭho hi, bho gotama, mahaṭṭho mahākicco mahādhikaraṇo mahāsamārambho, na satataṃ samitaṃ saccavādī hoti; </span></p>
<p class="p3">For a lay person has many requirements, duties, issues, and undertakings, and they can’t always tell the truth, </p>
<p class="p3"><span class="t1"> </span></p>
<p class="p3"><span class="t5">pabbajito kho pana, bho gotama, appaṭṭho appakicco appādhikaraṇo appasamārambho, satataṃ samitaṃ saccavādī hoti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Gahaṭṭho hi, bho gotama, mahaṭṭho mahākicco mahādhikaraṇo mahāsamārambho na satataṃ samitaṃ tapassī hoti … </span></p>
<p class="p3">practice austerities, </p>
<p class="p3"><span class="t1"> </span></p>
<p class="p3"><span class="t5">brahmacārī hoti … </span></p>
<p class="p3">be celibate, </p>
<p class="p3"><span class="t1"> </span></p>
<p class="p3"><span class="t5">sajjhāyabahulo hoti … </span></p>
<p class="p3">do lots of recitation, </p>
<p class="p3"><span class="t1"> </span></p>
<p class="p3"><span class="t5">cāgabahulo hoti; </span></p>
<p class="p3">or be very generous. </p>
<p class="p3"><span class="t1"> </span></p>
<p class="p3"><span class="t5">pabbajito kho pana, bho gotama, appaṭṭho appakicco appādhikaraṇo appasamārambho satataṃ samitaṃ tapassī hoti … </span></p>
<p class="p3">But a renunciate has few requirements, duties, issues, and undertakings, and they can always tell the truth, practice austerities, </p>
<p class="p3"><span class="t1"> </span></p>
<p class="p3"><span class="t5">brahmacārī hoti … </span></p>
<p class="p3">be celibate, </p>
<p class="p3"><span class="t1"> </span></p>
<p class="p3"><span class="t5">sajjhāyabahulo hoti … </span></p>
<p class="p3">do lots of recitation, </p>
<p class="p3"><span class="t1"> </span></p>
<p class="p3"><span class="t5">cāgabahulo hoti. </span></p>
<p class="p3">and be very generous. </p>
<p class="p3"><span class="t1"> </span></p>
<p class="p3"><span class="t5">Yeme, bho gotama, brāhmaṇā pañca dhamme paññapenti puññassa kiriyāya kusalassa ārādhanāya, imāhaṃ pañca dhamme pabbajitesu bahulaṃ samanupassāmi appaṃ gahaṭṭhesū”ti. </span></p>
<p class="p3">Of the five things that the brahmins prescribe for making merit and succeeding in the skillful, I usually find them among renunciates, and less so among laypeople.” </p>
<p class="p3"><span class="t1"> </span></p>
<p class="p3"><span class="t5">“Ye te, māṇava, brāhmaṇā pañca dhamme paññapenti puññassa kiriyāya kusalassa ārādhanāya cittassāhaṃ ete parikkhāre vadāmi—</span></p>
<p class="p3">“I say that the five things prescribed by the brahmins for making merit are prerequisites of the mind for </p>
<p class="p3"><span class="t1"> </span></p>
<p class="p3"><span class="t5">yadidaṃ cittaṃ averaṃ abyābajjhaṃ tassa bhāvanāya. </span></p>
<p class="p3">developing a mind free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Idha, māṇava, bhikkhu saccavādī hoti. </span></p>
<p class="p3">Take a mendicant who speaks the truth. </p>
<p class="p3"><span class="t1"> </span></p>
<p class="p3"><span class="t5">So ‘saccavādīmhī’ti labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. </span></p>
<p class="p3">Thinking, ‘I’m truthful,’ they find joy in the meaning and the teaching, and find joy connected with the teaching. </p>
<p class="p3"><span class="t1"> </span></p>
<p class="p3"><span class="t5">Yaṃ taṃ kusalūpasaṃhitaṃ pāmojjaṃ, cittassāhaṃ etaṃ parikkhāraṃ vadāmi—</span></p>
<p class="p3">And I say that joy connected with the skillful is a prerequisite of the mind for </p>
<p class="p3"><span class="t1"> </span></p>
<p class="p3"><span class="t5">yadidaṃ cittaṃ averaṃ abyābajjhaṃ tassa bhāvanāya. </span></p>
<p class="p3">developing a mind free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Idha, māṇava, bhikkhu tapassī hoti … pe … </span></p>
<p class="p3">Take a mendicant who practices austerities … </p>
<p class="p3"><span class="t1"> </span></p>
<p class="p3"><span class="t5">brahmacārī hoti … pe … </span></p>
<p class="p3">is celibate … </p>
<p class="p3"><span class="t1"> </span></p>
<p class="p3"><span class="t5">sajjhāyabahulo hoti … pe … </span></p>
<p class="p3">does lots of recitation … </p>
<p class="p3"><span class="t1"> </span></p>
<p class="p3"><span class="t5">cāgabahulo hoti. </span></p>
<p class="p3">and is very generous. </p>
<p class="p3"><span class="t1"> </span></p>
<p class="p3"><span class="t5">So ‘cāgabahulomhī’ti labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. </span></p>
<p class="p3">Thinking, ‘I’m very generous,’ they find joy in the meaning and the teaching, and find joy connected with the teaching. </p>
<p class="p3"><span class="t1"> </span></p>
<p class="p3"><span class="t5">Yaṃ taṃ kusalūpasaṃhitaṃ pāmojjaṃ, cittassāhaṃ etaṃ parikkhāraṃ vadāmi—</span></p>
<p class="p3">And I say that joy connected with the skillful is a prerequisite of the mind for </p>
<p class="p3"><span class="t1"> </span></p>
<p class="p3"><span class="t5">yadidaṃ cittaṃ averaṃ abyābajjhaṃ tassa bhāvanāya. </span></p>
<p class="p3">developing a mind free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Ye te, māṇava, brāhmaṇā pañca dhamme paññapenti puññassa kiriyāya kusalassa ārādhanāya, cittassāhaṃ ete parikkhāre vadāmi—</span></p>
<p class="p3">I say that these five things prescribed by the brahmins for making merit are prerequisites of the mind for </p>
<p class="p3"><span class="t1"> </span></p>
<p class="p3"><span class="t5">yadidaṃ cittaṃ averaṃ abyābajjhaṃ tassa bhāvanāyā”ti. </span></p>
<p class="p3">developing a mind free of enmity and ill will.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, subho māṇavo todeyyaputto bhagavantaṃ etadavoca: </span></p>
<p class="p3">When he had spoken, Subha said to him, </p>
<p class="p3"><span class="t1"> </span></p>
<p class="p3"><span class="t5">“sutaṃ metaṃ, bho gotama: </span></p>
<p class="p3">“Master Gotama, I have heard that </p>
<p class="p3"><span class="t1"> </span></p>
<p class="p3"><span class="t5">‘samaṇo gotamo brahmānaṃ sahabyatāya maggaṃ jānātī’”ti. </span></p>
<p class="p3">the ascetic Gotama knows a path to companionship with Brahmā.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, māṇava, </span></p>
<p class="p3">“What do you think, student? </p>
<p class="p3"><span class="t1"> </span></p>
<p class="p3"><span class="t5">āsanne ito naḷakāragāmo, na yito dūre naḷakāragāmo”ti? </span></p>
<p class="p3">Is the village of Naḷakāra nearby?” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho, āsanne ito naḷakāragāmo, na yito dūre naḷakāragāmo”ti. </span></p>
<p class="p3">“Yes it is, sir.” </p>
<p class="p3"><span class="t1"> </span></p>
<p class="p3"><span class="t5">“Taṃ, kiṃ maññasi, māṇava, idhassa puriso naḷakāragāme jātavaddho; </span></p>
<p class="p3">“What do you think, student? Suppose a person was born and raised in Naḷakāra. </p>
<p class="p3"><span class="t1"> </span></p>
<p class="p3"><span class="t5">tamenaṃ naḷakāragāmato tāvadeva avasaṭaṃ naḷakāragāmassa maggaṃ puccheyyuṃ; </span></p>
<p class="p3">And as soon as they left the town some people asked them for the road to Naḷakāra. </p>
<p class="p3"><span class="t1"> </span></p>
<p class="p3"><span class="t5">siyā nu kho, māṇava, tassa purisassa naḷakāragāme jātavaddhassa naḷakāragāmassa maggaṃ puṭṭhassa dandhāyitattaṃ vā vitthāyitattaṃ vā”ti? </span></p>
<p class="p3">Would they be slow or hesitant to answer?” </p>
<p class="p3"><span class="t1"> </span></p>
<p class="p3"><span class="t5">“No hidaṃ, bho gotama”. </span></p>
<p class="p3">“No, Master Gotama. </p>
<p class="p3"><span class="t1"> </span></p>
<p class="p3"><span class="t5">“Taṃ kissa hetu”? </span></p>
<p class="p3">Why is that? </p>
<p class="p3"><span class="t1"> </span></p>
<p class="p3"><span class="t5">“Amu hi, bho gotama, puriso naḷakāragāme jātavaddho. Tassa sabbāneva naḷakāragāmassa maggāni suviditānī”ti. </span></p>
<p class="p3">Because they were born and raised in Naḷakāra. They’re well acquainted with all the roads to the village.” </p>
<p class="p3"><span class="t1"> </span></p>
<p class="p3"><span class="t5">“Siyā nu kho, māṇava, tassa purisassa naḷakāragāme jātavaddhassa naḷakāragāmassa maggaṃ puṭṭhassa dandhāyitattaṃ vā vitthāyitattaṃ vāti, na tveva tathāgatassa brahmalokaṃ vā brahmalokagāminiṃ vā paṭipadaṃ puṭṭhassa dandhāyitattaṃ vā vitthāyitattaṃ vā. </span></p>
<p class="p3">“Still, it’s possible they might be slow or hesitant to answer. But the Realized One is never slow or hesitant when questioned about the Brahmā realm or the practice that leads to the Brahmā realm. </p>
<p class="p3"><span class="t1"> </span></p>
<p class="p3"><span class="t5">Brahmānañcāhaṃ, māṇava, pajānāmi brahmalokañca brahmalokagāminiñca paṭipadaṃ; yathāpaṭipanno ca brahmalokaṃ upapanno tañca pajānāmī”ti. </span></p>
<p class="p3">I understand Brahmā, the Brahmā realm, and the practice that leads to the Brahmā realm, practicing in accordance with which one is reborn in the Brahmā realm.” </p>
<p class="p3"><span class="t1"> </span></p>
<p class="p3"><span class="t5">“Sutaṃ metaṃ, bho gotama: </span></p>
<p class="p3">“Master Gotama, I have heard that </p>
<p class="p3"><span class="t1"> </span></p>
<p class="p3"><span class="t5">‘samaṇo gotamo brahmānaṃ sahabyatāya maggaṃ desetī’ti. </span></p>
<p class="p3">the ascetic Gotama teaches a path to companionship with Brahmā. </p>
<p class="p3"><span class="t1"> </span></p>
<p class="p3"><span class="t5">Sādhu me bhavaṃ gotamo brahmānaṃ sahabyatāya maggaṃ desetū”ti. </span></p>
<p class="p3">Please teach me that path.” </p>
<p class="p3"><span class="t1"> </span></p>
<p class="p3"><span class="t5">“Tena hi, māṇava, suṇāhi, sādhukaṃ manasi karohi, bhāsissāmī”ti. </span></p>
<p class="p3">“Well then, student, listen and pay close attention, I will speak.” </p>
<p class="p3"><span class="t1"> </span></p>
<p class="p3"><span class="t5">“Evaṃ, bho”ti kho subho māṇavo todeyyaputto bhagavato paccassosi. </span></p>
<p class="p3">“Yes, sir,” replied Subha. </p>
<p class="p3"><span class="t1"> </span></p>
<p class="p3"><span class="t5">Bhagavā etadavoca: </span></p>
<p class="p3">The Buddha said this: </p>
<p class="p3"><span class="t1"> </span></p>
<p class="p3"><span class="t5">“Katamo ca, māṇava, brahmānaṃ sahabyatāya maggo? </span></p>
<p class="p3">“And what is a path to companionship with Brahmā? </p>
<p class="p3"><span class="t1"> </span></p>
<p class="p3"><span class="t5">Idha, māṇava, bhikkhu mettāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā viharati. </span></p>
<p class="p3">Firstly, a mendicant meditates spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Evaṃ bhāvitāya kho, māṇava, mettāya cetovimuttiyā yaṃ pamāṇakataṃ kammaṃ na taṃ tatrāvasissati, na taṃ tatrāvatiṭṭhati. </span></p>
<p class="p3">When the heart’s release by love has been developed and cultivated like this, any limited deeds they’ve done don’t remain or persist there. </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, balavā saṅkhadhamo appakasireneva cātuddisā viññāpeyya; </span></p>
<p class="p3">Suppose there was a powerful horn blower. They’d easily make themselves heard in the four directions. </p>
<p class="p3"><span class="t1"> </span></p>
<p class="p3"><span class="t5">evameva kho, māṇava … pe … evaṃ bhāvitāya kho, māṇava, mettāya cetovimuttiyā yaṃ pamāṇakataṃ kammaṃ na taṃ tatrāvasissati, na taṃ tatrāvatiṭṭhati. </span></p>
<p class="p3">In the same way, when the heart’s release by love has been developed and cultivated like this, any limited deeds they’ve done don’t remain or persist there. </p>
<p class="p3"><span class="t1"> </span></p>
<p class="p3"><span class="t5">Ayampi kho, māṇava, brahmānaṃ sahabyatāya maggo. </span></p>
<p class="p3">This is a path to companionship with Brahmā. </p>
<p class="p3"><span class="t1"> </span></p>
<p class="p3"><span class="t5">“Puna caparaṃ, māṇava, bhikkhu karuṇāsahagatena cetasā … pe … </span></p>
<p class="p3">Furthermore, a mendicant meditates spreading a heart full of compassion … </p>
<p class="p3"><span class="t1"> </span></p>
<p class="p3"><span class="t5">muditāsahagatena cetasā … pe … </span></p>
<p class="p3">They meditate spreading a heart full of rejoicing … </p>
<p class="p3"><span class="t1"> </span></p>
<p class="p3"><span class="t5">upekkhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā viharati. </span></p>
<p class="p3">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </p>
<p class="p3"><span class="t1"> </span></p>
<p class="p3"><span class="t5">Evaṃ bhāvitāya kho, māṇava, upekkhāya cetovimuttiyā yaṃ pamāṇakataṃ kammaṃ na taṃ tatrāvasissati, na taṃ tatrāvatiṭṭhati. </span></p>
<p class="p3">When the heart’s release by equanimity has been developed and cultivated like this, any limited deeds they’ve done don’t remain or persist there. </p>
<p class="p3"><span class="t1"> </span></p>
<p class="p3"><span class="t5">Seyyathāpi, māṇava, balavā saṅkhadhamo appakasireneva cātuddisā viññāpeyya; </span></p>
<p class="p3">Suppose there was a powerful horn blower. They’d easily make themselves heard in the four directions. </p>
<p class="p3"><span class="t1"> </span></p>
<p class="p3"><span class="t5">evameva kho, māṇava … pe … evaṃ bhāvitāya kho, māṇava, upekkhāya cetovimuttiyā yaṃ pamāṇakataṃ kammaṃ na taṃ tatrāvasissati, na taṃ tatrāvatiṭṭhati. </span></p>
<p class="p3">In the same way, when the heart’s release by equanimity has been developed and cultivated like this, any limited deeds they’ve done don’t remain or persist there. </p>
<p class="p3"><span class="t1"> </span></p>
<p class="p3"><span class="t5">Ayampi kho, māṇava, brahmānaṃ sahabyatāya maggo”ti. </span></p>
<p class="p3">This too is a path to companionship with Brahmā.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, subho māṇavo todeyyaputto bhagavantaṃ etadavoca: </span></p>
<p class="p3">When he had spoken, Subha said to him, </p>
<p class="p3"><span class="t1"> </span></p>
<p class="p3"><span class="t5">“abhikkantaṃ, bho gotama, abhikkantaṃ, bho gotama. </span></p>
<p class="p3">“Excellent, Master Gotama! Excellent! </p>
<p class="p3"><span class="t1"> </span></p>
<p class="p3"><span class="t5">Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya: ‘cakkhumanto rūpāni dakkhantī’ti; evamevaṃ bhotā gotamena anekapariyāyena dhammo pakāsito. </span></p>
<p class="p3">As if he were righting the overturned, or revealing the hidden, or pointing out the path to the lost, or lighting a lamp in the dark so people with good eyes can see what’s there, Master Gotama has made the teaching clear in many ways. </p>
<p class="p3"><span class="t1"> </span></p>
<p class="p3"><span class="t5">Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṅghañca. </span></p>
<p class="p3">I go for refuge to Master Gotama, to the teaching, and to the mendicant Saṅgha. </p>
<p class="p3"><span class="t1"> </span></p>
<p class="p3"><span class="t5">Upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gataṃ. </span></p>
<p class="p3">From this day forth, may Master Gotama remember me as a lay follower who has gone for refuge for life. </p>
<p class="p3"><span class="t1"> </span></p>
<p class="p3"><span class="t5">Handa ca dāni mayaṃ, bho gotama, gacchāma; </span></p>
<p class="p3">Well, now, Master Gotama, I must go. </p>
<p class="p3"><span class="t1"> </span></p>
<p class="p3"><span class="t5">bahukiccā mayaṃ bahukaraṇīyā”ti. </span></p>
<p class="p3">I have many duties, and much to do.” </p>
<p class="p3"><span class="t1"> </span></p>
<p class="p3"><span class="t5">“Yassadāni tvaṃ, māṇava, kālaṃ maññasī”ti. </span></p>
<p class="p3">“Please, student, go at your convenience.” </p>
<p class="p3"><span class="t1"> </span></p>
<p class="p3"><span class="t5">Atha kho subho māṇavo todeyyaputto bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi. </span></p>
<p class="p3">And then Subha approved and agreed with what the Buddha said. He got up from his seat, bowed, and respectfully circled the Buddha, keeping him on his right, before leaving. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena jāṇussoṇi brāhmaṇo sabbasetena vaḷavābhirathena sāvatthiyā niyyāti divā divassa. </span></p>
<p class="p3">Now at that time the brahmin Jāṇussoṇi drove out from Sāvatthī in the middle of the day in an all-white chariot drawn by mares. </p>
<p class="p3"><span class="t1"> </span></p>
<p class="p3"><span class="t5">Addasā kho jāṇussoṇi brāhmaṇo subhaṃ māṇavaṃ todeyyaputtaṃ dūratova āgacchantaṃ. </span></p>
<p class="p3">He saw the student Subha coming off in the distance, </p>
<p class="p3"><span class="t1"> </span></p>
<p class="p3"><span class="t5">Disvāna subhaṃ māṇavaṃ todeyyaputtaṃ etadavoca: </span></p>
<p class="p3">and said to him, </p>
<p class="p3"><span class="t1"> </span></p>
<p class="p3"><span class="t5">“handa kuto nu bhavaṃ bhāradvājo āgacchati divā divassā”ti? </span></p>
<p class="p3">“So, Master Bharadvāja, where are you coming from in the middle of the day?” </p>
<p class="p3"><span class="t1"> </span></p>
<p class="p3"><span class="t5">“Ito hi kho ahaṃ, bho, āgacchāmi samaṇassa gotamassa santikā”ti. </span></p>
<p class="p3">“Just now, good sir, I’ve come from the presence of the ascetic Gotama.” </p>
<p class="p3"><span class="t1"> </span></p>
<p class="p3"><span class="t5">“Taṃ kiṃ maññasi, bhavaṃ bhāradvājo samaṇassa gotamassa paññāveyyattiyaṃ paṇḍito maññeti”? </span></p>
<p class="p3">“What do you think of the ascetic Gotama’s lucidity of wisdom? Do you think he’s astute?” </p>
<p class="p3"><span class="t1"> </span></p>
<p class="p3"><span class="t5">“Ko cāhaṃ, bho, ko ca samaṇassa gotamassa paññāveyyattiyaṃ jānissāmi? </span></p>
<p class="p3">“My good man, who am I to judge the ascetic Gotama’s lucidity of wisdom? </p>
<p class="p3"><span class="t1"> </span></p>
<p class="p3"><span class="t5">Sopi nūnassa tādisova yo samaṇassa gotamassa paññāveyyattiyaṃ jāneyyā”ti. </span></p>
<p class="p3">You’d really have to be on the same level to judge his lucidity of wisdom.” </p>
<p class="p3"><span class="t1"> </span></p>
<p class="p3"><span class="t5">“Uḷārāya khalu bhavaṃ bhāradvājo samaṇaṃ gotamaṃ pasaṃsāya pasaṃsatī”ti. </span></p>
<p class="p3">“Master Bharadvāja praises the ascetic Gotama with lofty praise indeed.” </p>
<p class="p3"><span class="t1"> </span></p>
<p class="p3"><span class="t5">“Ko cāhaṃ, bho, ko ca samaṇaṃ gotamaṃ pasaṃsissāmi? </span></p>
<p class="p3">“Who am I to praise the ascetic Gotama? </p>
<p class="p3"><span class="t1"> </span></p>
<p class="p3"><span class="t5">Pasatthapasatthova so bhavaṃ gotamo seṭṭho devamanussānaṃ. </span></p>
<p class="p3">He is praised by the praised as the best of gods and humans. </p>
<p class="p3"><span class="t1"> </span></p>
<p class="p3"><span class="t5">Ye cime, bho, brāhmaṇā pañca dhamme paññapenti puññassa kiriyāya kusalassa ārādhanāya; </span></p>
<p class="p3">The five things that the brahmins prescribe for making merit and succeeding in the skillful </p>
<p class="p3"><span class="t1"> </span></p>
<p class="p3"><span class="t5">cittassete samaṇo gotamo parikkhāre vadeti—</span></p>
<p class="p3">he says are prerequisites of the mind for </p>
<p class="p3"><span class="t1"> </span></p>
<p class="p3"><span class="t5">yadidaṃ cittaṃ averaṃ abyābajjhaṃ tassa bhāvanāyā”ti. </span></p>
<p class="p3">developing a mind free of enmity and ill will.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, jāṇussoṇi brāhmaṇo sabbasetā vaḷavābhirathā orohitvā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā udānaṃ udānesi: </span></p>
<p class="p3">When he had spoken, Jāṇussoṇi got down from his chariot, arranged his robe over one shoulder, knelt on his right knee, raised his joined palms toward the Buddha, and was inspired to exclaim three times, </p>
<p class="p3"><span class="t1"> </span></p>
<p class="p3"><span class="t5">“lābhā rañño pasenadissa kosalassa, suladdhalābhā rañño pasenadissa kosalassa </span></p>
<p class="p3">“King Pasenadi of Kosala is lucky, so very lucky </p>
<p class="p3"><span class="t1"> </span></p>
<p class="p3"><span class="t5">yassa vijite tathāgato viharati arahaṃ sammāsambuddho”ti. </span></p>
<p class="p3">that the Realized One, the perfected one, the fully awakened Buddha is living in his realm!” </p>
<p class="p3"><span class="t1"> </span></p>
<p class="p3"><span class="t5">Subhasuttaṃ niṭṭhitaṃ navamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
