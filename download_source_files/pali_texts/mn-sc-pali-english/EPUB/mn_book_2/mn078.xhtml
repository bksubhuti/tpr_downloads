<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>mn078-Samaṇamuṇḍikasutta  - With Uggāhamāna Samaṇamuṇḍika </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">Samaṇamuṇḍikasutta </span></h3>
<p class="p3"><span class="t2">With Uggāhamāna Samaṇamuṇḍika </span></p>
<p class="p3"><span class="t3">Majjhima Nikāya 78  - Middle Discourses 78 </span></p>
<p class="p3"><span class="t1"> </span></p>
<p class="p3"><span class="t5">Evaṃ me sutaṃ—</span></p>
<p class="p3">So I have heard. </p>
<p class="p3"><span class="t1"> </span></p>
<p class="p3"><span class="t5">ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. </span></p>
<p class="p3">At one time the Buddha was staying near Sāvatthī in Jeta’s Grove, Anāthapiṇḍika’s monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena uggāhamāno paribbājako samaṇamuṇḍikāputto samayappavādake tindukācīre ekasālake mallikāya ārāme paṭivasati mahatiyā paribbājakaparisāya saddhiṃ pañcamattehi paribbājakasatehi. </span></p>
<p class="p3">Now at that time the wanderer Uggāhamāna Samaṇamuṇḍikāputta was residing together with around three hundred wanderers in Mallikā’s single-halled monastery for group debates, set among the flaking pale-moon ebony trees. </p>
<p class="p3"><span class="t1"> </span></p>
<p class="p3"><span class="t5">Atha kho pañcakaṅgo thapati sāvatthiyā nikkhami divā divassa bhagavantaṃ dassanāya. </span></p>
<p class="p3">Then the master builder Pañcakaṅga left Sāvatthī in the middle of the day to see the Buddha. </p>
<p class="p3"><span class="t1"> </span></p>
<p class="p3"><span class="t5">Atha kho pañcakaṅgassa thapatissa etadahosi: </span></p>
<p class="p3">It occurred to him, </p>
<p class="p3"><span class="t1"> </span></p>
<p class="p3"><span class="t5">“akālo kho tāva bhagavantaṃ dassanāya; </span></p>
<p class="p3">“It’s the wrong time to see the Buddha, </p>
<p class="p3"><span class="t1"> </span></p>
<p class="p3"><span class="t5">paṭisallīno bhagavā. </span></p>
<p class="p3">as he’s in retreat. </p>
<p class="p3"><span class="t1"> </span></p>
<p class="p3"><span class="t5">Manobhāvaniyānampi bhikkhūnaṃ asamayo dassanāya; </span></p>
<p class="p3">And it’s the wrong time to see the esteemed mendicants, </p>
<p class="p3"><span class="t1"> </span></p>
<p class="p3"><span class="t5">paṭisallīnā manobhāvaniyā bhikkhū. </span></p>
<p class="p3">as they’re in retreat. </p>
<p class="p3"><span class="t1"> </span></p>
<p class="p3"><span class="t5">Yannūnāhaṃ yena samayappavādako tindukācīro ekasālako mallikāya ārāmo yena uggāhamāno paribbājako samaṇamuṇḍikāputto tenupasaṅkameyyan”ti. </span></p>
<p class="p3">Why don’t I go to Mallikā’s monastery to visit the wanderer Uggāhamāna?” </p>
<p class="p3"><span class="t1"> </span></p>
<p class="p3"><span class="t5">Atha kho pañcakaṅgo thapati yena samayappavādako tindukācīro ekasālako mallikāya ārāmo yena uggāhamāno paribbājako samaṇamuṇḍikāputto tenupasaṅkami. </span></p>
<p class="p3">So that’s what he did. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena uggāhamāno paribbājako samaṇamuṇḍikāputto mahatiyā paribbājakaparisāya saddhiṃ nisinno hoti unnādiniyā uccāsaddamahāsaddāya anekavihitaṃ tiracchānakathaṃ kathentiyā, seyyathidaṃ—</span></p>
<p class="p3">Now at that time, Uggāhamāna was sitting together with a large assembly of wanderers making an uproar, a dreadful racket. They engaged in all kinds of unworthy talk, such as </p>
<p class="p3"><span class="t1"> </span></p>
<p class="p3"><span class="t5">rājakathaṃ corakathaṃ mahāmattakathaṃ senākathaṃ bhayakathaṃ yuddhakathaṃ annakathaṃ pānakathaṃ vatthakathaṃ sayanakathaṃ mālākathaṃ gandhakathaṃ ñātikathaṃ yānakathaṃ gāmakathaṃ nigamakathaṃ nagarakathaṃ janapadakathaṃ itthikathaṃ sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ lokakkhāyikaṃ samuddakkhāyikaṃ itibhavābhavakathaṃ iti vā. </span></p>
<p class="p3">talk about kings, bandits, and ministers; talk about armies, threats, and wars; talk about food, drink, clothes, and beds; talk about garlands and fragrances; talk about family, vehicles, villages, towns, cities, and countries; talk about women and heroes; street talk and well talk; talk about the departed; motley talk; tales of land and sea; and talk about being reborn in this or that state of existence. </p>
<p class="p3"><span class="t1"> </span></p>
<p class="p3"><span class="t5">Addasā kho uggāhamāno paribbājako samaṇamuṇḍikāputto pañcakaṅgaṃ thapatiṃ dūratova āgacchantaṃ. </span></p>
<p class="p3">Uggāhamāna saw Pañcakaṅga coming off in the distance, </p>
<p class="p3"><span class="t1"> </span></p>
<p class="p3"><span class="t5">Disvāna sakaṃ parisaṃ saṇṭhāpesi: </span></p>
<p class="p3">and hushed his own assembly, </p>
<p class="p3"><span class="t1"> </span></p>
<p class="p3"><span class="t5">“appasaddā bhonto hontu, mā bhonto saddamakattha; </span></p>
<p class="p3">“Be quiet, good sirs, don’t make a sound. </p>
<p class="p3"><span class="t1"> </span></p>
<p class="p3"><span class="t5">ayaṃ samaṇassa gotamassa sāvako āgacchati pañcakaṅgo thapati. </span></p>
<p class="p3">Here comes Pañcakaṅga, a disciple of the ascetic Gotama. </p>
<p class="p3"><span class="t1"> </span></p>
<p class="p3"><span class="t5">Yāvatā kho pana samaṇassa gotamassa sāvakā gihī odātavasanā sāvatthiyaṃ paṭivasanti ayaṃ tesaṃ aññataro pañcakaṅgo thapati. </span></p>
<p class="p3">He is included among the white-clothed lay disciples of the ascetic Gotama, who is residing in Sāvatthī. </p>
<p class="p3"><span class="t1"> </span></p>
<p class="p3"><span class="t5">Appasaddakāmā kho pana te āyasmanto appasaddavinītā appasaddassa vaṇṇavādino; </span></p>
<p class="p3">Such venerables like the quiet, are educated to be quiet, and praise the quiet. </p>
<p class="p3"><span class="t1"> </span></p>
<p class="p3"><span class="t5">appeva nāma appasaddaṃ parisaṃ viditvā upasaṅkamitabbaṃ maññeyyā”ti. </span></p>
<p class="p3">Hopefully if he sees that our assembly is quiet he’ll see fit to approach.” </p>
<p class="p3"><span class="t1"> </span></p>
<p class="p3"><span class="t5">Atha kho te paribbājakā tuṇhī ahesuṃ. </span></p>
<p class="p3">Then those wanderers fell silent. </p>
<p class="p3"><span class="t1"> </span></p>
<p class="p3"><span class="t5">Atha kho pañcakaṅgo thapati yena uggāhamāno paribbājako samaṇamuṇḍikāputto tenupasaṅkami; upasaṅkamitvā uggāhamānena paribbājakena samaṇamuṇḍikāputtena saddhiṃ sammodi. </span></p>
<p class="p3">Then Pañcakaṅga approached Uggāhamāna, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho pañcakaṅgaṃ thapatiṃ uggāhamāno paribbājako samaṇamuṇḍikāputto etadavoca: </span></p>
<p class="p3">When the greetings and polite conversation were over, he sat down to one side. Uggāhamāna said to him: </p>
<p class="p3"><span class="t1"> </span></p>
<p class="p3"><span class="t5">“catūhi kho ahaṃ, gahapati, dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhaṃ. </span></p>
<p class="p3">“Householder, when an individual has four qualities I describe them as an invincible ascetic—accomplished in the skillful, excelling in the skillful, attained to the highest attainment. </p>
<p class="p3"><span class="t1"> </span></p>
<p class="p3"><span class="t5">Katamehi catūhi? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Idha, gahapati, na kāyena pāpakammaṃ karoti, na pāpakaṃ vācaṃ bhāsati, na pāpakaṃ saṅkappaṃ saṅkappeti, na pāpakaṃ ājīvaṃ ājīvati—</span></p>
<p class="p3">It’s when they do no bad deeds with their body; speak no bad words; think no bad thoughts; and don’t earn a living by bad livelihood. </p>
<p class="p3"><span class="t1"> </span></p>
<p class="p3"><span class="t5">imehi kho ahaṃ, gahapati, catūhi dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhan”ti. </span></p>
<p class="p3">When an individual has these four qualities I describe them as an invincible ascetic.” </p>
<p class="p3"><span class="t1"> </span></p>
<p class="p3"><span class="t5">Atha kho pañcakaṅgo thapati uggāhamānassa paribbājakassa samaṇamuṇḍikāputtassa bhāsitaṃ neva abhinandi nappaṭikkosi. </span></p>
<p class="p3">Then Pañcakaṅga neither approved nor dismissed that mendicant’s statement. </p>
<p class="p3"><span class="t1"> </span></p>
<p class="p3"><span class="t5">Anabhinanditvā appaṭikkositvā uṭṭhāyāsanā pakkāmi: </span></p>
<p class="p3">He got up from his seat, thinking, </p>
<p class="p3"><span class="t1"> </span></p>
<p class="p3"><span class="t5">“bhagavato santike etassa bhāsitassa atthaṃ ājānissāmī”ti. </span></p>
<p class="p3">“I will learn the meaning of this statement from the Buddha himself.” </p>
<p class="p3"><span class="t1"> </span></p>
<p class="p3"><span class="t5">Atha kho pañcakaṅgo thapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. </span></p>
<p class="p3">Then he went to the Buddha, bowed, sat down to one side, </p>
<p class="p3"><span class="t1"> </span></p>
<p class="p3"><span class="t5">Ekamantaṃ nisinno kho pañcakaṅgo thapati yāvatako ahosi uggāhamānena paribbājakena samaṇamuṇḍikāputtena saddhiṃ kathāsallāpo taṃ sabbaṃ bhagavato ārocesi. </span></p>
<p class="p3">and informed the Buddha of all that had been discussed. </p>
<p class="p3"><span class="t1"> </span></p>
<p class="p3"><span class="t5">Evaṃ vutte, bhagavā pañcakaṅgaṃ thapatiṃ etadavoca: </span></p>
<p class="p3">When he had spoken, the Buddha said to him, </p>
<p class="p3"><span class="t1"> </span></p>
<p class="p3"><span class="t5">“evaṃ sante kho, thapati, daharo kumāro mando uttānaseyyako sampannakusalo bhavissati paramakusalo uttamapattipatto samaṇo ayojjho, yathā uggāhamānassa paribbājakassa samaṇamuṇḍikāputtassa vacanaṃ. </span></p>
<p class="p3">“Master builder, if what Uggāhamāna says is true, a little baby boy is an invincible ascetic—accomplished in the skillful, excelling in the skillful, attained to the highest attainment. </p>
<p class="p3"><span class="t1"> </span></p>
<p class="p3"><span class="t5">Daharassa hi, thapati, kumārassa mandassa uttānaseyyakassa kāyotipi na hoti, kuto pana kāyena pāpakammaṃ karissati, aññatra phanditamattā. </span></p>
<p class="p3">For a little baby doesn’t even have a concept of ‘a body’, so how could they possibly do a bad deed with their body, apart from just wriggling? </p>
<p class="p3"><span class="t1"> </span></p>
<p class="p3"><span class="t5">Daharassa hi, thapati, kumārassa mandassa uttānaseyyakassa vācātipi na hoti, kuto pana pāpakaṃ vācaṃ bhāsissati, aññatra roditamattā. </span></p>
<p class="p3">And a little baby doesn’t even have a concept of ‘speech’, so how could they possibly speak bad words, apart from just crying? </p>
<p class="p3"><span class="t1"> </span></p>
<p class="p3"><span class="t5">Daharassa hi, thapati, kumārassa mandassa uttānaseyyakassa saṅkappotipi na hoti, kuto pana pāpakaṃ saṅkappaṃ saṅkappissati, aññatra vikūjitamattā. </span></p>
<p class="p3">And a little baby doesn’t even have a concept of ‘thought’, so how could they possibly think bad thoughts, apart from just whimpering? </p>
<p class="p3"><span class="t1"> </span></p>
<p class="p3"><span class="t5">Daharassa hi, thapati, kumārassa mandassa uttānaseyyakassa ājīvotipi na hoti, kuto pana pāpakaṃ ājīvaṃ ājīvissati, aññatra mātuthaññā. </span></p>
<p class="p3">And a little baby doesn’t even have a concept of ‘livelihood’, so how could they possibly earn a living by bad livelihood, apart from their mother’s breast? </p>
<p class="p3"><span class="t1"> </span></p>
<p class="p3"><span class="t5">Evaṃ sante kho, thapati, daharo kumāro mando uttānaseyyako sampannakusalo bhavissati paramakusalo uttamapattipatto samaṇo ayojjho, yathā uggāhamānassa paribbājakassa samaṇamuṇḍikāputtassa vacanaṃ. </span></p>
<p class="p3">If what Uggāhamāna says is true, a little baby boy is an invincible ascetic—accomplished in the skillful, excelling in the skillful, attained to the highest attainment. </p>
<p class="p3"><span class="t1"> </span></p>
<p class="p3"><span class="t5">Catūhi kho ahaṃ, thapati, dhammehi samannāgataṃ purisapuggalaṃ paññapemi na ceva sampannakusalaṃ na paramakusalaṃ na uttamapattipattaṃ samaṇaṃ ayojjhaṃ, api cimaṃ daharaṃ kumāraṃ mandaṃ uttānaseyyakaṃ samadhigayha tiṭṭhati. </span></p>
<p class="p3">When an individual has four qualities I describe them, not as an invincible ascetic—accomplished in the skillful, excelling in the skillful, attained to the highest attainment—but as having achieved the same level as a little baby. </p>
<p class="p3"><span class="t1"> </span></p>
<p class="p3"><span class="t5">Katamehi catūhi? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Idha, thapati, na kāyena pāpakammaṃ karoti, na pāpakaṃ vācaṃ bhāsati, na pāpakaṃ saṅkappaṃ saṅkappeti, na pāpakaṃ ājīvaṃ ājīvati—</span></p>
<p class="p3">It’s when they do no bad deeds with their body; speak no bad words; think no bad thoughts; and don’t earn a living by bad livelihood. </p>
<p class="p3"><span class="t1"> </span></p>
<p class="p3"><span class="t5">imehi kho ahaṃ, thapati, catūhi dhammehi samannāgataṃ purisapuggalaṃ paññapemi na ceva sampannakusalaṃ na paramakusalaṃ na uttamapattipattaṃ samaṇaṃ ayojjhaṃ, api cimaṃ daharaṃ kumāraṃ mandaṃ uttānaseyyakaṃ samadhigayha tiṭṭhati. </span></p>
<p class="p3">When an individual has these four qualities I describe them, not as an invincible ascetic, but as having achieved the same level as a little baby. </p>
<p class="p3"><span class="t1"> </span></p>
<p class="p3"><span class="t5">Dasahi kho ahaṃ, thapati, dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhaṃ. </span></p>
<p class="p3">When an individual has ten qualities, master builder, I describe them as an invincible ascetic—accomplished in the skillful, excelling in the skillful, attained to the highest attainment. </p>
<p class="p3"><span class="t1"> </span></p>
<p class="p3"><span class="t5">Ime akusalā sīlā; </span></p>
<p class="p3">But certain things must first be understood, I say. ‘These are unskillful behaviors.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Itosamuṭṭhānā akusalā sīlā; </span></p>
<p class="p3">‘Unskillful behaviors stem from this.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idha akusalā sīlā aparisesā nirujjhanti; </span></p>
<p class="p3">‘Here unskillful behaviors cease without anything left over.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ paṭipanno akusalānaṃ sīlānaṃ nirodhāya paṭipanno hoti; </span></p>
<p class="p3">‘Someone practicing like this is practicing for the cessation of unskillful behaviors.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ime kusalā sīlā; </span></p>
<p class="p3">‘These are skillful behaviors.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Itosamuṭṭhānā kusalā sīlā; </span></p>
<p class="p3">‘Skillful behaviors stem from this.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idha kusalā sīlā aparisesā nirujjhanti; </span></p>
<p class="p3">‘Here skillful behaviors cease without anything left over.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ paṭipanno kusalānaṃ sīlānaṃ nirodhāya paṭipanno hoti; </span></p>
<p class="p3">‘Someone practicing like this is practicing for the cessation of skillful behaviors.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ime akusalā saṅkappā; </span></p>
<p class="p3">‘These are unskillful thoughts.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Itosamuṭṭhānā akusalā saṅkappā; </span></p>
<p class="p3">‘Unskillful thoughts stem from this.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idha akusalā saṅkappā aparisesā nirujjhanti; </span></p>
<p class="p3">‘Here unskillful thoughts cease without anything left over.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ paṭipanno akusalānaṃ saṅkappānaṃ nirodhāya paṭipanno hoti; </span></p>
<p class="p3">‘Someone practicing like this is practicing for the cessation of unskillful thoughts.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ime kusalā saṅkappā; </span></p>
<p class="p3">‘These are skillful thoughts.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Itosamuṭṭhānā kusalā saṅkappā; </span></p>
<p class="p3">‘Skillful thoughts stem from this.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Idha kusalā saṅkappā aparisesā nirujjhanti; </span></p>
<p class="p3">‘Here skillful thoughts cease without anything left over.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Evaṃ paṭipanno kusalānaṃ saṅkappānaṃ nirodhāya paṭipanno hoti; </span></p>
<p class="p3">‘Someone practicing like this is practicing for the cessation of skillful thoughts.’ </p>
<p class="p3"><span class="t1"> </span></p>
<p class="p3"><span class="t5">tamahaṃ, thapati, veditabbanti vadāmi. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Katame ca, thapati, akusalā sīlā? </span></p>
<p class="p3">And what, master builder, are unskillful behaviors? </p>
<p class="p3"><span class="t1"> </span></p>
<p class="p3"><span class="t5">Akusalaṃ kāyakammaṃ, akusalaṃ vacīkammaṃ, pāpako ājīvo—</span></p>
<p class="p3">Unskillful deeds by way of body and speech, and bad livelihood. </p>
<p class="p3"><span class="t1"> </span></p>
<p class="p3"><span class="t5">ime vuccanti, thapati, akusalā sīlā. </span></p>
<p class="p3">These are called unskillful behaviors. </p>
<p class="p3"><span class="t1"> </span></p>
<p class="p3"><span class="t5">Ime ca, thapati, akusalā sīlā kiṃsamuṭṭhānā? </span></p>
<p class="p3">And where do these unskillful behaviors stem from? </p>
<p class="p3"><span class="t1"> </span></p>
<p class="p3"><span class="t5">Samuṭṭhānampi nesaṃ vuttaṃ. </span></p>
<p class="p3">Where they stem from has been stated. </p>
<p class="p3"><span class="t1"> </span></p>
<p class="p3"><span class="t5">‘Cittasamuṭṭhānā’tissa vacanīyaṃ. </span></p>
<p class="p3">You should say that they stem from the mind. </p>
<p class="p3"><span class="t1"> </span></p>
<p class="p3"><span class="t5">Katamaṃ cittaṃ? </span></p>
<p class="p3">What mind? </p>
<p class="p3"><span class="t1"> </span></p>
<p class="p3"><span class="t5">Cittampi hi bahuṃ anekavidhaṃ nānappakārakaṃ. </span></p>
<p class="p3">The mind takes many and diverse forms. </p>
<p class="p3"><span class="t1"> </span></p>
<p class="p3"><span class="t5">Yaṃ cittaṃ sarāgaṃ sadosaṃ samohaṃ, itosamuṭṭhānā akusalā sīlā. </span></p>
<p class="p3">But unskillful behaviors stem from a mind that has greed, hate, and delusion. </p>
<p class="p3"><span class="t1"> </span></p>
<p class="p3"><span class="t5">Ime ca, thapati, akusalā sīlā kuhiṃ aparisesā nirujjhanti? </span></p>
<p class="p3">And where do these unskillful behaviors cease without anything left over? </p>
<p class="p3"><span class="t1"> </span></p>
<p class="p3"><span class="t5">Nirodhopi nesaṃ vutto. </span></p>
<p class="p3">Their cessation has also been stated. </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu kāyaduccaritaṃ pahāya kāyasucaritaṃ bhāveti, vacīduccaritaṃ pahāya vacīsucaritaṃ bhāveti, manoduccaritaṃ pahāya manosucaritaṃ bhāveti, micchājīvaṃ pahāya sammājīvena jīvitaṃ kappeti—</span></p>
<p class="p3">It’s when a mendicant gives up bad conduct by way of body, speech, and mind, and develops good conduct by way of body, speech, and mind; they give up wrong livelihood and earn a living by right livelihood. </p>
<p class="p3"><span class="t1"> </span></p>
<p class="p3"><span class="t5">etthete akusalā sīlā aparisesā nirujjhanti. </span></p>
<p class="p3">This is where these unskillful behaviors cease without anything left over. </p>
<p class="p3"><span class="t1"> </span></p>
<p class="p3"><span class="t5">Kathaṃ paṭipanno, thapati, akusalānaṃ sīlānaṃ nirodhāya paṭipanno hoti? </span></p>
<p class="p3">And how is someone practicing for the cessation of unskillful behaviors? </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; </span></p>
<p class="p3">It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise. </p>
<p class="p3"><span class="t1"> </span></p>
<p class="p3"><span class="t5">uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati; </span></p>
<p class="p3">They generate enthusiasm, try, make an effort, exert the mind, and strive so that bad, unskillful qualities that have arisen are given up. </p>
<p class="p3"><span class="t1"> </span></p>
<p class="p3"><span class="t5">anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati; </span></p>
<p class="p3">They generate enthusiasm, try, make an effort, exert the mind, and strive so that skillful qualities arise. </p>
<p class="p3"><span class="t1"> </span></p>
<p class="p3"><span class="t5">uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. </span></p>
<p class="p3">They generate enthusiasm, try, make an effort, exert the mind, and strive so that skillful qualities that have arisen remain, are not lost, but increase, mature, and are completed by development. </p>
<p class="p3"><span class="t1"> </span></p>
<p class="p3"><span class="t5">Evaṃ paṭipanno kho, thapati, akusalānaṃ sīlānaṃ nirodhāya paṭipanno hoti. </span></p>
<p class="p3">Someone practicing like this is practicing for the cessation of unskillful behaviors. </p>
<p class="p3"><span class="t1"> </span></p>
<p class="p3"><span class="t5">Katame ca, thapati, kusalā sīlā? </span></p>
<p class="p3">And what are skillful behaviors? </p>
<p class="p3"><span class="t1"> </span></p>
<p class="p3"><span class="t5">Kusalaṃ kāyakammaṃ, kusalaṃ vacīkammaṃ, ājīvaparisuddhampi kho ahaṃ, thapati, sīlasmiṃ vadāmi. </span></p>
<p class="p3">Skillful deeds by way of body and speech, and purified livelihood are included in behavior, I say. </p>
<p class="p3"><span class="t1"> </span></p>
<p class="p3"><span class="t5">Ime vuccanti, thapati, kusalā sīlā. </span></p>
<p class="p3">These are called skillful behaviors. </p>
<p class="p3"><span class="t1"> </span></p>
<p class="p3"><span class="t5">Ime ca, thapati, kusalā sīlā kiṃsamuṭṭhānā? </span></p>
<p class="p3">And where do these skillful behaviors stem from? </p>
<p class="p3"><span class="t1"> </span></p>
<p class="p3"><span class="t5">Samuṭṭhānampi nesaṃ vuttaṃ. </span></p>
<p class="p3">Where they stem from has been stated. </p>
<p class="p3"><span class="t1"> </span></p>
<p class="p3"><span class="t5">‘Cittasamuṭṭhānā’tissa vacanīyaṃ. </span></p>
<p class="p3">You should say that they stem from the mind. </p>
<p class="p3"><span class="t1"> </span></p>
<p class="p3"><span class="t5">Katamaṃ cittaṃ? </span></p>
<p class="p3">What mind? </p>
<p class="p3"><span class="t1"> </span></p>
<p class="p3"><span class="t5">Cittampi hi bahuṃ anekavidhaṃ nānappakārakaṃ. </span></p>
<p class="p3">The mind takes many and diverse forms. </p>
<p class="p3"><span class="t1"> </span></p>
<p class="p3"><span class="t5">Yaṃ cittaṃ vītarāgaṃ vītadosaṃ vītamohaṃ, itosamuṭṭhānā kusalā sīlā. </span></p>
<p class="p3">But skillful behaviors stem from a mind that is free from greed, hate, and delusion. </p>
<p class="p3"><span class="t1"> </span></p>
<p class="p3"><span class="t5">Ime ca, thapati, kusalā sīlā kuhiṃ aparisesā nirujjhanti? </span></p>
<p class="p3">And where do these skillful behaviors cease without anything left over? </p>
<p class="p3"><span class="t1"> </span></p>
<p class="p3"><span class="t5">Nirodhopi nesaṃ vutto. </span></p>
<p class="p3">Their cessation has also been stated. </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu sīlavā hoti no ca sīlamayo, </span></p>
<p class="p3">It’s when a mendicant behaves ethically, but they don’t identify with their ethical behavior. </p>
<p class="p3"><span class="t1"> </span></p>
<p class="p3"><span class="t5">tañca cetovimuttiṃ paññāvimuttiṃ yathābhūtaṃ pajānāti; yatthassa te kusalā sīlā aparisesā nirujjhanti. </span></p>
<p class="p3">And they truly understand the freedom of heart and freedom by wisdom where these skillful behaviors cease without anything left over. </p>
<p class="p3"><span class="t1"> </span></p>
<p class="p3"><span class="t5">Kathaṃ paṭipanno ca, thapati, kusalānaṃ sīlānaṃ nirodhāya paṭipanno hoti? </span></p>
<p class="p3">And how is someone practicing for the cessation of skillful behaviors? </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; </span></p>
<p class="p3">It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise … </p>
<p class="p3"><span class="t1"> </span></p>
<p class="p3"><span class="t5">uppannānaṃ pāpakānaṃ akusalānaṃ dhammānaṃ pahānāya … pe … </span></p>
<p class="p3">so that unskillful qualities are given up … </p>
<p class="p3"><span class="t1"> </span></p>
<p class="p3"><span class="t5">anuppannānaṃ kusalānaṃ dhammānaṃ uppādāya … pe … </span></p>
<p class="p3">so that skillful qualities arise … </p>
<p class="p3"><span class="t1"> </span></p>
<p class="p3"><span class="t5">uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. </span></p>
<p class="p3">so that skillful qualities that have arisen remain, are not lost, but increase, mature, and are fulfilled by development. </p>
<p class="p3"><span class="t1"> </span></p>
<p class="p3"><span class="t5">Evaṃ paṭipanno kho, thapati, kusalānaṃ sīlānaṃ nirodhāya paṭipanno hoti. </span></p>
<p class="p3">Someone practicing like this is practicing for the cessation of skillful behaviors. </p>
<p class="p3"><span class="t1"> </span></p>
<p class="p3"><span class="t5">Katame ca, thapati, akusalā saṅkappā? </span></p>
<p class="p3">And what are unskillful thoughts? </p>
<p class="p3"><span class="t1"> </span></p>
<p class="p3"><span class="t5">Kāmasaṅkappo, byāpādasaṅkappo, vihiṃsāsaṅkappo—</span></p>
<p class="p3">Thoughts of sensuality, of malice, and of cruelty. </p>
<p class="p3"><span class="t1"> </span></p>
<p class="p3"><span class="t5">ime vuccanti, thapati, akusalā saṅkappā. </span></p>
<p class="p3">These are called unskillful thoughts. </p>
<p class="p3"><span class="t1"> </span></p>
<p class="p3"><span class="t5">Ime ca, thapati, akusalā saṅkappā kiṃsamuṭṭhānā? </span></p>
<p class="p3">And where do these unskillful thoughts stem from? </p>
<p class="p3"><span class="t1"> </span></p>
<p class="p3"><span class="t5">Samuṭṭhānampi nesaṃ vuttaṃ. </span></p>
<p class="p3">Where they stem from has been stated. </p>
<p class="p3"><span class="t1"> </span></p>
<p class="p3"><span class="t5">‘Saññāsamuṭṭhānā’tissa vacanīyaṃ. </span></p>
<p class="p3">You should say that they stem from perception. </p>
<p class="p3"><span class="t1"> </span></p>
<p class="p3"><span class="t5">Katamā saññā? </span></p>
<p class="p3">What perception? </p>
<p class="p3"><span class="t1"> </span></p>
<p class="p3"><span class="t5">Saññāpi hi bahū anekavidhā nānappakārakā. </span></p>
<p class="p3">Perception takes many and diverse forms. </p>
<p class="p3"><span class="t1"> </span></p>
<p class="p3"><span class="t5">Kāmasaññā, byāpādasaññā, vihiṃsāsaññā—</span></p>
<p class="p3">Perceptions of sensuality, malice, and cruelty—</p>
<p class="p3"><span class="t1"> </span></p>
<p class="p3"><span class="t5">itosamuṭṭhānā akusalā saṅkappā. </span></p>
<p class="p3">unskillful thoughts stem from this. </p>
<p class="p3"><span class="t1"> </span></p>
<p class="p3"><span class="t5">Ime ca, thapati, akusalā saṅkappā kuhiṃ aparisesā nirujjhanti? </span></p>
<p class="p3">And where do these unskillful thoughts cease without anything left over? </p>
<p class="p3"><span class="t1"> </span></p>
<p class="p3"><span class="t5">Nirodhopi nesaṃ vutto. </span></p>
<p class="p3">Their cessation has also been stated. </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu vivicceva kāmehi … pe … paṭhamaṃ jhānaṃ upasampajja viharati; </span></p>
<p class="p3">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">etthete akusalā saṅkappā aparisesā nirujjhanti. </span></p>
<p class="p3">This is where these unskillful thoughts cease without anything left over. </p>
<p class="p3"><span class="t1"> </span></p>
<p class="p3"><span class="t5">Kathaṃ paṭipanno ca, thapati, akusalānaṃ saṅkappānaṃ nirodhāya paṭipanno hoti? </span></p>
<p class="p3">And how is someone practicing for the cessation of unskillful thoughts? </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; </span></p>
<p class="p3">It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise … </p>
<p class="p3"><span class="t1"> </span></p>
<p class="p3"><span class="t5">uppannānaṃ pāpakānaṃ akusalānaṃ dhammānaṃ pahānāya … pe … </span></p>
<p class="p3">so that unskillful qualities are given up … </p>
<p class="p3"><span class="t1"> </span></p>
<p class="p3"><span class="t5">anuppannānaṃ kusalānaṃ dhammānaṃ uppādāya … pe … </span></p>
<p class="p3">so that skillful qualities arise … </p>
<p class="p3"><span class="t1"> </span></p>
<p class="p3"><span class="t5">uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. </span></p>
<p class="p3">so that skillful qualities that have arisen remain, are not lost, but increase, mature, and are fulfilled by development. </p>
<p class="p3"><span class="t1"> </span></p>
<p class="p3"><span class="t5">Evaṃ paṭipanno kho, thapati, akusalānaṃ saṅkappānaṃ nirodhāya paṭipanno hoti. </span></p>
<p class="p3">Someone practicing like this is practicing for the cessation of unskillful thoughts. </p>
<p class="p3"><span class="t1"> </span></p>
<p class="p3"><span class="t5">Katame ca, thapati, kusalā saṅkappā? </span></p>
<p class="p3">And what are skillful thoughts? </p>
<p class="p3"><span class="t1"> </span></p>
<p class="p3"><span class="t5">Nekkhammasaṅkappo, abyāpādasaṅkappo, avihiṃsāsaṅkappo—</span></p>
<p class="p3">Thoughts of renunciation, good will, and harmlessness. </p>
<p class="p3"><span class="t1"> </span></p>
<p class="p3"><span class="t5">ime vuccanti, thapati, kusalā saṅkappā. </span></p>
<p class="p3">These are called skillful thoughts. </p>
<p class="p3"><span class="t1"> </span></p>
<p class="p3"><span class="t5">Ime ca, thapati, kusalā saṅkappā kiṃsamuṭṭhānā? </span></p>
<p class="p3">And where do these skillful thoughts stem from? </p>
<p class="p3"><span class="t1"> </span></p>
<p class="p3"><span class="t5">Samuṭṭhānampi nesaṃ vuttaṃ. </span></p>
<p class="p3">Where they stem from has been stated. </p>
<p class="p3"><span class="t1"> </span></p>
<p class="p3"><span class="t5">‘Saññāsamuṭṭhānā’tissa vacanīyaṃ. </span></p>
<p class="p3">You should say that they stem from perception. </p>
<p class="p3"><span class="t1"> </span></p>
<p class="p3"><span class="t5">Katamā saññā? </span></p>
<p class="p3">What perception? </p>
<p class="p3"><span class="t1"> </span></p>
<p class="p3"><span class="t5">Saññāpi hi bahū anekavidhā nānappakārakā. </span></p>
<p class="p3">Perception takes many and diverse forms. </p>
<p class="p3"><span class="t1"> </span></p>
<p class="p3"><span class="t5">Nekkhammasaññā, abyāpādasaññā, avihiṃsāsaññā—</span></p>
<p class="p3">Perceptions of renunciation, good will, and harmlessness—</p>
<p class="p3"><span class="t1"> </span></p>
<p class="p3"><span class="t5">itosamuṭṭhānā kusalā saṅkappā. </span></p>
<p class="p3">skillful thoughts stem from this. </p>
<p class="p3"><span class="t1"> </span></p>
<p class="p3"><span class="t5">Ime ca, thapati, kusalā saṅkappā kuhiṃ aparisesā nirujjhanti? </span></p>
<p class="p3">And where do these skillful thoughts cease without anything left over? </p>
<p class="p3"><span class="t1"> </span></p>
<p class="p3"><span class="t5">Nirodhopi nesaṃ vutto. </span></p>
<p class="p3">Their cessation has also been stated. </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu vitakkavicārānaṃ vūpasamā … pe … dutiyaṃ jhānaṃ upasampajja viharati; </span></p>
<p class="p3">It’s when, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and confidence, and unified mind, without placing the mind and keeping it connected. </p>
<p class="p3"><span class="t1"> </span></p>
<p class="p3"><span class="t5">etthete kusalā saṅkappā aparisesā nirujjhanti. </span></p>
<p class="p3">This is where these skillful thoughts cease without anything left over. </p>
<p class="p3"><span class="t1"> </span></p>
<p class="p3"><span class="t5">Kathaṃ paṭipanno ca, thapati, kusalānaṃ saṅkappānaṃ nirodhāya paṭipanno hoti? </span></p>
<p class="p3">And how is someone practicing for the cessation of skillful thoughts? </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; </span></p>
<p class="p3">It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise … </p>
<p class="p3"><span class="t1"> </span></p>
<p class="p3"><span class="t5">uppannānaṃ pāpakānaṃ akusalānaṃ dhammānaṃ pahānāya … pe … </span></p>
<p class="p3">so that unskillful qualities are given up … </p>
<p class="p3"><span class="t1"> </span></p>
<p class="p3"><span class="t5">anuppannānaṃ kusalānaṃ dhammānaṃ uppādāya … pe … </span></p>
<p class="p3">so that skillful qualities arise … </p>
<p class="p3"><span class="t1"> </span></p>
<p class="p3"><span class="t5">uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. </span></p>
<p class="p3">so that skillful qualities that have arisen remain, are not lost, but increase, mature, and are fulfilled by development. </p>
<p class="p3"><span class="t1"> </span></p>
<p class="p3"><span class="t5">Evaṃ paṭipanno kho, thapati, kusalānaṃ saṅkappānaṃ nirodhāya paṭipanno hoti. </span></p>
<p class="p3">Someone practicing like this is practicing for the cessation of skillful thoughts. </p>
<p class="p3"><span class="t1"> </span></p>
<p class="p3"><span class="t5">Katamehi cāhaṃ, thapati, dasahi dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhaṃ? </span></p>
<p class="p3">Master builder, when an individual has what ten qualities do I describe them as an invincible ascetic—accomplished in the skillful, excelling in the skillful, attained to the highest attainment? </p>
<p class="p3"><span class="t1"> </span></p>
<p class="p3"><span class="t5">Idha, thapati, bhikkhu asekhāya sammādiṭṭhiyā samannāgato hoti, asekhena sammāsaṅkappena samannāgato hoti, asekhāya sammāvācāya samannāgato hoti, asekhena sammākammantena samannāgato hoti, asekhena sammāājīvena samannāgato hoti, asekhena sammāvāyāmena samannāgato hoti, asekhāya sammāsatiyā samannāgato hoti, asekhena sammāsamādhinā samannāgato hoti, asekhena sammāñāṇena samannāgato hoti, asekhāya sammāvimuttiyā samannāgato hoti—</span></p>
<p class="p3">It’s when a mendicant has an adept’s right view, right thought, right speech, right action, right livelihood, right effort, right mindfulness, right immersion, right knowledge, and right freedom. </p>
<p class="p3"><span class="t1"> </span></p>
<p class="p3"><span class="t5">imehi kho ahaṃ, thapati, dasahi dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhan”ti. </span></p>
<p class="p3">When an individual has these ten qualities, I describe them as an invincible ascetic—accomplished in the skillful, excelling in the skillful, attained to the highest attainment.” </p>
<p class="p3"><span class="t1"> </span></p>
<p class="p3"><span class="t5">Idamavoca bhagavā. </span></p>
<p class="p3">That is what the Buddha said. </p>
<p class="p3"><span class="t1"> </span></p>
<p class="p3"><span class="t5">Attamano pañcakaṅgo thapati bhagavato bhāsitaṃ abhinandīti. </span></p>
<p class="p3">Satisfied, Pañcakaṅga the master builder was happy with what the Buddha said. </p>
<p class="p3"><span class="t1"> </span></p>
<p class="p3"><span class="t5">Samaṇamuṇḍikasuttaṃ niṭṭhitaṃ aṭṭhamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
