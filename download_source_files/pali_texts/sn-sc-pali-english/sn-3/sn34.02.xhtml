<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>34.02-2. Samādhimūlakaṭhitisutta  - 2. Remaining in Immersion </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">34.02. 2. Samādhimūlakaṭhitisutta  - 2. Remaining in Immersion </span></h3>
<p class="p3"><span class="t4">1. Jhānavagga  - 1. Absorption </span></p>
<p class="p3"><span class="t1"> </span></p>
<p class="p3"><span class="t5">Sāvatthinidānaṃ. </span></p>
<p class="p3">At Sāvatthī. </p>
<p class="p3"><span class="t1"> </span></p>
<p class="p3"><span class="t5">“Cattārome, bhikkhave, jhāyī. </span></p>
<p class="p3">“Mendicants, there are these four meditators. </p>
<p class="p3"><span class="t1"> </span></p>
<p class="p3"><span class="t5">Katame cattāro? </span></p>
<p class="p3">What four? </p>
<p class="p3"><span class="t1"> </span></p>
<p class="p3"><span class="t5">Idha, bhikkhave, ekacco jhāyī samādhismiṃ samādhikusalo hoti, na samādhismiṃ ṭhitikusalo. </span></p>
<p class="p3">One meditator is skilled in immersion but not in remaining in it. </p>
<p class="p3"><span class="t1"> </span></p>
<p class="p3"><span class="t5">Idha pana, bhikkhave, ekacco jhāyī samādhismiṃ ṭhitikusalo hoti, na samādhismiṃ samādhikusalo. </span></p>
<p class="p3">One meditator is skilled in remaining in immersion but is not skilled in immersion. </p>
<p class="p3"><span class="t1"> </span></p>
<p class="p3"><span class="t5">Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ ṭhitikusalo. </span></p>
<p class="p3">One meditator is skilled neither in immersion nor in remaining in it. </p>
<p class="p3"><span class="t1"> </span></p>
<p class="p3"><span class="t5">Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ ṭhitikusalo ca. </span></p>
<p class="p3">One meditator is skilled both in immersion and in remaining in it. </p>
<p class="p3"><span class="t1"> </span></p>
<p class="p3"><span class="t5">Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ṭhitikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. </span></p>
<p class="p3">Of these, the meditator skilled in immersion and in remaining in it is the foremost, best, leading, highest, and finest of the four. </p>
<p class="p3"><span class="t1"> </span></p>
<p class="p3"><span class="t5">Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; </span></p>
<p class="p3">From a cow comes milk, from milk comes curds, from curds come butter, from butter comes ghee, and from ghee comes cream of ghee. And the cream of ghee is said to be the best of these. </p>
<p class="p3"><span class="t1"> </span></p>
<p class="p3"><span class="t5">evameva kho, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ṭhitikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti. </span></p>
<p class="p3">In the same way, the meditator skilled in immersion and remaining in it is the foremost, best, leading, highest, and finest of the four.” </p>
<p class="p3"><span class="t1"> </span></p>
<p class="p3"><span class="t5">Dutiyaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
