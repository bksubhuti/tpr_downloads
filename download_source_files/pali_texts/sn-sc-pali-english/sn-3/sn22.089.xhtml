<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>22.089-89. Khemakasutta  - 89. With Khemaka </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">22.089. 89. Khemakasutta  - 89. With Khemaka </span></h3>
<p class="p3"><span class="t4">9. Theravagga  - 9. Senior Mendicants </span></p>
<p class="p3"><span class="t1"> </span></p>
<p class="p3"><span class="t5">Ekaṃ samayaṃ sambahulā therā bhikkhū kosambiyaṃ viharanti ghositārāme. </span></p>
<p class="p3">At one time several senior mendicants were staying near Kosambi, in Ghosita’s Monastery. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena āyasmā khemako badarikārāme viharati ābādhiko dukkhito bāḷhagilāno. </span></p>
<p class="p3">Now at that time Venerable Khemaka was staying in the Jujube Tree Monastery, and he was sick, suffering, gravely ill. </p>
<p class="p3"><span class="t1"> </span></p>
<p class="p3"><span class="t5">Atha kho therā bhikkhū sāyanhasamayaṃ paṭisallānā vuṭṭhitā āyasmantaṃ dāsakaṃ āmantesuṃ: </span></p>
<p class="p3">In the late afternoon those senior mendicants came out of retreat and addressed Venerable Dāsaka, </p>
<p class="p3"><span class="t1"> </span></p>
<p class="p3"><span class="t5">“ehi tvaṃ, āvuso dāsaka, yena khemako bhikkhu tenupasaṅkama; upasaṅkamitvā khemakaṃ bhikkhuṃ evaṃ vadehi: </span></p>
<p class="p3">“Please, Reverend Dāsaka, go to the mendicant Khemaka and say to him: </p>
<p class="p3"><span class="t1"> </span></p>
<p class="p3"><span class="t5">‘therā taṃ, āvuso khemaka, evamāhaṃsu—</span></p>
<p class="p3">‘Reverend Khemaka, the seniors </p>
<p class="p3"><span class="t1"> </span></p>
<p class="p3"><span class="t5">kacci te, āvuso, khamanīyaṃ, kacci yāpanīyaṃ, kacci dukkhā vedanā paṭikkamanti no abhikkamanti, paṭikkamosānaṃ paññāyati no abhikkamo’”ti? </span></p>
<p class="p3">hope you’re keeping well; they hope you’re alright. They hope that your pain is fading, not growing, that its fading is evident, not its growing.’” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti kho āyasmā dāsako therānaṃ bhikkhūnaṃ paṭissutvā yenāyasmā khemako tenupasaṅkami; upasaṅkamitvā āyasmantaṃ khemakaṃ etadavoca: </span></p>
<p class="p3">“Yes, reverends,” replied Dāsaka. He went to Khemaka and said to him: </p>
<p class="p3"><span class="t1"> </span></p>
<p class="p3"><span class="t5">“therā taṃ, āvuso khemaka, evamāhaṃsu: </span></p>
<p class="p3">“Reverend Khemaka, the seniors </p>
<p class="p3"><span class="t1"> </span></p>
<p class="p3"><span class="t5">‘kacci te, āvuso, khamanīyaṃ … pe … no abhikkamo’”ti? </span></p>
<p class="p3">hope you’re keeping well; they hope you’re alright. They hope that your pain is fading, not growing, that its fading is evident, not its growing.” </p>
<p class="p3"><span class="t1"> </span></p>
<p class="p3"><span class="t5">“Na me, āvuso, khamanīyaṃ na yāpanīyaṃ … pe … abhikkamosānaṃ paññāyati no paṭikkamo”ti. </span></p>
<p class="p3">“Reverend, I’m not keeping well, I’m not alright. My pain is terrible and growing, not fading; its growing is evident, not its fading.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā dāsako yena therā bhikkhū tenupasaṅkami; upasaṅkamitvā there bhikkhū etadavoca: </span></p>
<p class="p3">Then Dāsaka went to those seniors and told them what had happened. They said, </p>
<p class="p3"><span class="t1"> </span></p>
<p class="p3"><span class="t5">“khemako, āvuso, bhikkhu evamāha: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na me, āvuso, khamanīyaṃ … pe … abhikkamosānaṃ paññāyati no paṭikkamo’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Ehi tvaṃ, āvuso dāsaka, yena khemako bhikkhu tenupasaṅkama; upasaṅkamitvā khemakaṃ bhikkhuṃ evaṃ vadehi: </span></p>
<p class="p3">“Please, Reverend Dāsaka, go to the mendicant Khemaka and say to him: </p>
<p class="p3"><span class="t1"> </span></p>
<p class="p3"><span class="t5">‘therā taṃ, āvuso khemaka, evamāhaṃsu—</span></p>
<p class="p3">‘Reverend Khemaka, the seniors say that </p>
<p class="p3"><span class="t1"> </span></p>
<p class="p3"><span class="t5">pañcime, āvuso, upādānakkhandhā vuttā bhagavatā, seyyathidaṃ—</span></p>
<p class="p3">these five grasping aggregates have been taught by the Buddha, that is: </p>
<p class="p3"><span class="t1"> </span></p>
<p class="p3"><span class="t5">rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span></p>
<p class="p3">the grasping aggregates of form, feeling, perception, choices, and consciousness. </p>
<p class="p3"><span class="t1"> </span></p>
<p class="p3"><span class="t5">Imesu āyasmā khemako pañcasu upādānakkhandhesu kiñci attaṃ vā attaniyaṃ vā samanupassatī’”ti? </span></p>
<p class="p3">Do you regard anything among these five grasping aggregates as self or as belonging to self?’” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti kho āyasmā dāsako therānaṃ bhikkhūnaṃ paṭissutvā yenāyasmā khemako tenupasaṅkami; upasaṅkamitvā … pe … </span></p>
<p class="p3">“Yes, reverends,” replied Dāsaka. He relayed the message to Khemaka, who replied: </p>
<p class="p3"><span class="t1"> </span></p>
<p class="p3"><span class="t5">therā taṃ, āvuso khemaka, evamāhaṃsu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“pañcime, āvuso, upādānakkhandhā vuttā bhagavatā, seyyathidaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">rūpupādānakkhandho … pe … viññāṇupādānakkhandho. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imesu āyasmā khemako pañcasu upādānakkhandhesu kiñci attaṃ vā attaniyaṃ vā samanupassatī”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Pañcime, āvuso, upādānakkhandhā vuttā bhagavatā, seyyathidaṃ—</span></p>
<p class="p3">“These five grasping aggregates have been taught by the Buddha, that is: </p>
<p class="p3"><span class="t1"> </span></p>
<p class="p3"><span class="t5">rūpupādānakkhandho … pe … viññāṇupādānakkhandho. </span></p>
<p class="p3">the grasping aggregates of form, feeling, perception, choices, and consciousness. </p>
<p class="p3"><span class="t1"> </span></p>
<p class="p3"><span class="t5">Imesu khvāhaṃ, āvuso, pañcasu upādānakkhandhesu na kiñci attaṃ vā attaniyaṃ vā samanupassāmī”ti. </span></p>
<p class="p3">I do not regard anything among these five grasping aggregates as self or as belonging to self.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā dāsako yena therā bhikkhū tenupasaṅkami; upasaṅkamitvā there bhikkhū etadavoca: </span></p>
<p class="p3">Then Dāsaka went to those seniors and told them what had happened. They said: </p>
<p class="p3"><span class="t1"> </span></p>
<p class="p3"><span class="t5">“khemako, āvuso, bhikkhu evamāha: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘pañcime, āvuso, upādānakkhandhā vuttā bhagavatā, seyyathidaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">rūpupādānakkhandho … pe … viññāṇupādānakkhandho. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imesu khvāhaṃ, āvuso, pañcasu upādānakkhandhesu na kiñci attaṃ vā attaniyaṃ vā samanupassāmī’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Ehi tvaṃ, āvuso dāsaka, yena khemako bhikkhu tenupasaṅkama; upasaṅkamitvā khemakaṃ bhikkhuṃ evaṃ vadehi: </span></p>
<p class="p3">“Please, Reverend Dāsaka, go to the mendicant Khemaka and say to him: </p>
<p class="p3"><span class="t1"> </span></p>
<p class="p3"><span class="t5">‘therā taṃ, āvuso khemaka, evamāhaṃsu—</span></p>
<p class="p3">‘Reverend Khemaka, the seniors say that </p>
<p class="p3"><span class="t1"> </span></p>
<p class="p3"><span class="t5">pañcime, āvuso, upādānakkhandhā vuttā bhagavatā, seyyathidaṃ—</span></p>
<p class="p3">these five grasping aggregates have been taught by the Buddha, that is: </p>
<p class="p3"><span class="t1"> </span></p>
<p class="p3"><span class="t5">rūpupādānakkhandho … pe … viññāṇupādānakkhandho. </span></p>
<p class="p3">the grasping aggregates of form, feeling, perception, choices, and consciousness. </p>
<p class="p3"><span class="t1"> </span></p>
<p class="p3"><span class="t5">No ce kirāyasmā khemako imesu pañcasu upādānakkhandhesu kiñci attaṃ vā attaniyaṃ vā samanupassati. </span></p>
<p class="p3">If, as it seems, Venerable Khemaka does not regard anything among these five grasping aggregates as self or as belonging to self, </p>
<p class="p3"><span class="t1"> </span></p>
<p class="p3"><span class="t5">Tenahāyasmā khemako arahaṃ khīṇāsavo’”ti. </span></p>
<p class="p3">then he is a perfected one, with defilements ended.’” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti kho āyasmā dāsako therānaṃ bhikkhūnaṃ paṭissutvā yenāyasmā khemako … pe … </span></p>
<p class="p3">“Yes, reverends,” replied Dāsaka. He relayed the message to Khemaka, who replied: </p>
<p class="p3"><span class="t1"> </span></p>
<p class="p3"><span class="t5">therā taṃ, āvuso khemaka, evamāhaṃsu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“pañcime, āvuso, upādānakkhandhā vuttā bhagavatā, seyyathidaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">rūpupādānakkhandho … pe … viññāṇupādānakkhandho; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">no ce kirāyasmā khemako imesu pañcasu upādānakkhandhesu kiñci attaṃ vā attaniyaṃ vā samanupassati, tenahāyasmā khemako arahaṃ khīṇāsavo”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Pañcime, āvuso, upādānakkhandhā vuttā bhagavatā, seyyathidaṃ—</span></p>
<p class="p3">“These five grasping aggregates have been taught by the Buddha, that is: </p>
<p class="p3"><span class="t1"> </span></p>
<p class="p3"><span class="t5">rūpupādānakkhandho … pe … viññāṇupādānakkhandho. </span></p>
<p class="p3">the grasping aggregates of form, feeling, perception, choices, and consciousness. </p>
<p class="p3"><span class="t1"> </span></p>
<p class="p3"><span class="t5">Imesu khvāhaṃ, āvuso, pañcasu upādānakkhandhesu na kiñci attaṃ vā attaniyaṃ vā samanupassāmi, na camhi arahaṃ khīṇāsavo; </span></p>
<p class="p3">I do not regard anything among these five grasping aggregates as self or as belonging to self, yet I am not a perfected one, with defilements ended. </p>
<p class="p3"><span class="t1"> </span></p>
<p class="p3"><span class="t5">api ca me, āvuso, pañcasu upādānakkhandhesu ‘asmī’ti adhigataṃ, ‘ayamahamasmī’ti na ca samanupassāmī”ti. </span></p>
<p class="p3">For when it comes to the five grasping aggregates I’m not rid of the conceit ‘I am’. But I don’t regard anything as ‘I am this’.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā dāsako yena therā bhikkhū … pe … </span></p>
<p class="p3">Then Dāsaka went to those seniors and told them what had happened. They said: </p>
<p class="p3"><span class="t1"> </span></p>
<p class="p3"><span class="t5">there bhikkhū etadavoca: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“khemako, āvuso, bhikkhu evamāha—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">pañcime, āvuso, upādānakkhandhā vuttā bhagavatā, seyyathidaṃ—</span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">rūpupādānakkhandho … pe … viññāṇupādānakkhandho. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Imesu khvāhaṃ, āvuso, pañcasu upādānakkhandhesu na kiñci attaṃ vā attaniyaṃ vā samanupassāmi, na camhi arahaṃ khīṇāsavo; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">api ca me, āvuso, pañcasu upādānakkhandhesu ‘asmī’ti adhigataṃ, ‘ayamahamasmī’ti na ca samanupassāmī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Ehi tvaṃ, āvuso dāsaka, yena khemako bhikkhu tenupasaṅkama; upasaṅkamitvā khemakaṃ bhikkhuṃ evaṃ vadehi: </span></p>
<p class="p3">“Please, Reverend Dāsaka, go to the mendicant Khemaka and say to him: </p>
<p class="p3"><span class="t1"> </span></p>
<p class="p3"><span class="t5">‘therā taṃ, āvuso khemaka, evamāhaṃsu—</span></p>
<p class="p3">‘Reverend Khemaka, the seniors ask, </p>
<p class="p3"><span class="t1"> </span></p>
<p class="p3"><span class="t5">yametaṃ, āvuso khemaka, asmīti vadesi, kimetaṃ asmīti vadesi? </span></p>
<p class="p3">when you say ‘I am’, what is it that you’re talking about? </p>
<p class="p3"><span class="t1"> </span></p>
<p class="p3"><span class="t5">Rūpaṃ asmīti vadesi, aññatra rūpā asmīti vadesi, </span></p>
<p class="p3">Is it form or apart from form? </p>
<p class="p3"><span class="t1"> </span></p>
<p class="p3"><span class="t5">vedanaṃ … </span></p>
<p class="p3">Is it feeling … </p>
<p class="p3"><span class="t1"> </span></p>
<p class="p3"><span class="t5">saññaṃ … </span></p>
<p class="p3">perception … </p>
<p class="p3"><span class="t1"> </span></p>
<p class="p3"><span class="t5">saṅkhāre … </span></p>
<p class="p3">choices … </p>
<p class="p3"><span class="t1"> </span></p>
<p class="p3"><span class="t5">viññāṇaṃ asmīti vadesi, aññatra viññāṇā asmīti vadesi. </span></p>
<p class="p3">consciousness, or apart from consciousness? </p>
<p class="p3"><span class="t1"> </span></p>
<p class="p3"><span class="t5">Yametaṃ, āvuso khemaka, asmīti vadesi. Kimetaṃ asmīti vadesī’”ti? </span></p>
<p class="p3">When you say ‘I am’, what is it that you’re talking about?” </p>
<p class="p3"><span class="t1"> </span></p>
<p class="p3"><span class="t5">“Evamāvuso”ti kho āyasmā dāsako therānaṃ bhikkhūnaṃ paṭissutvā yenāyasmā khemako tenupasaṅkami; upasaṅkamitvā āyasmantaṃ khemakaṃ etadavoca—</span></p>
<p class="p3">“Yes, reverends,” replied Dāsaka. He relayed the message to Khemaka, who replied: </p>
<p class="p3"><span class="t1"> </span></p>
<p class="p3"><span class="t5">therā taṃ, āvuso khemaka, evamāhaṃsu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“yametaṃ, āvuso khemaka, ‘asmī’ti vadesi, kimetaṃ ‘asmī’ti vadesi? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Rūpaṃ ‘asmī’ti vadesi aññatra rūpā ‘asmī’ti vadesi? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Vedanaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">saññaṃ … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">saṅkhāre … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">viññāṇaṃ ‘asmī’ti vadesi aññatra viññāṇā ‘asmī’ti vadesi? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Yametaṃ, āvuso khemaka, ‘asmī’ti vadesi, kimetaṃ ‘asmī’ti vadesī”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Alaṃ, āvuso dāsaka, kiṃ imāya sandhāvanikāya. </span></p>
<p class="p3">“Enough, Reverend Dāsaka! What’s the point in running back and forth? </p>
<p class="p3"><span class="t1"> </span></p>
<p class="p3"><span class="t5">Āharāvuso, daṇḍaṃ; </span></p>
<p class="p3">Bring my staff, </p>
<p class="p3"><span class="t1"> </span></p>
<p class="p3"><span class="t5">ahameva yena therā bhikkhū tenupasaṅkamissāmī”ti. </span></p>
<p class="p3">I’ll go to see the senior mendicants myself.” </p>
<p class="p3"><span class="t1"> </span></p>
<p class="p3"><span class="t5">Atha kho āyasmā khemako daṇḍamolubbha yena therā bhikkhū tenupasaṅkami; upasaṅkamitvā therehi bhikkhūhi saddhiṃ sammodi. </span></p>
<p class="p3">Then Venerable Khemaka, leaning on a staff, went to those senior mendicants and exchanged greetings with them. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho āyasmantaṃ khemakaṃ therā bhikkhū etadavocuṃ: </span></p>
<p class="p3">When the greetings and polite conversation were over, he sat down to one side. They said to him: </p>
<p class="p3"><span class="t1"> </span></p>
<p class="p3"><span class="t5">“yametaṃ, āvuso khemaka, ‘asmī’ti vadesi, kimetaṃ ‘asmī’ti vadesi? </span></p>
<p class="p3">“Reverend Khemaka, when you say ‘I am’, what is it that you’re talking about? </p>
<p class="p3"><span class="t1"> </span></p>
<p class="p3"><span class="t5">Rūpaṃ ‘asmī’ti vadesi, aññatra rūpā ‘asmī’ti vadesi? </span></p>
<p class="p3">Is it form or apart from form? </p>
<p class="p3"><span class="t1"> </span></p>
<p class="p3"><span class="t5">Vedanaṃ … </span></p>
<p class="p3">Is it feeling … </p>
<p class="p3"><span class="t1"> </span></p>
<p class="p3"><span class="t5">saññaṃ … </span></p>
<p class="p3">perception … </p>
<p class="p3"><span class="t1"> </span></p>
<p class="p3"><span class="t5">saṅkhāre … </span></p>
<p class="p3">choices … </p>
<p class="p3"><span class="t1"> </span></p>
<p class="p3"><span class="t5">viññāṇaṃ ‘asmī’ti vadesi, aññatra viññāṇā ‘asmī’ti vadesi? </span></p>
<p class="p3">consciousness, or apart from consciousness? </p>
<p class="p3"><span class="t1"> </span></p>
<p class="p3"><span class="t5">Yametaṃ, āvuso khemaka, ‘asmī’ti vadesi, kimetaṃ ‘asmī’ti vadesī”ti? </span></p>
<p class="p3">When you say ‘I am’, what is it that you’re talking about?” </p>
<p class="p3"><span class="t1"> </span></p>
<p class="p3"><span class="t5">“Na khvāhaṃ, āvuso, rūpaṃ ‘asmī’ti vadāmi; napi aññatra rūpā ‘asmī’ti vadāmi. </span></p>
<p class="p3">“Reverends, I don’t say ‘I am’ with reference to form, or apart from form. </p>
<p class="p3"><span class="t1"> </span></p>
<p class="p3"><span class="t5">Na vedanaṃ … </span></p>
<p class="p3">I don’t say ‘I am’ with reference to feeling … </p>
<p class="p3"><span class="t1"> </span></p>
<p class="p3"><span class="t5">na saññaṃ … </span></p>
<p class="p3">perception … </p>
<p class="p3"><span class="t1"> </span></p>
<p class="p3"><span class="t5">na saṅkhāre … </span></p>
<p class="p3">choices … </p>
<p class="p3"><span class="t1"> </span></p>
<p class="p3"><span class="t5">na viññāṇaṃ ‘asmī’ti vadāmi; napi aññatra viññāṇā ‘asmī’ti vadāmi. </span></p>
<p class="p3">consciousness, or apart from consciousness. </p>
<p class="p3"><span class="t1"> </span></p>
<p class="p3"><span class="t5">Api ca me, āvuso, pañcasu upādānakkhandhesu ‘asmī’ti adhigataṃ ‘ayamahamasmī’ti na ca samanupassāmi. </span></p>
<p class="p3">For when it comes to the five grasping aggregates I’m not rid of the conceit ‘I am’. But I don’t regard anything as ‘I am this’. </p>
<p class="p3"><span class="t1"> </span></p>
<p class="p3"><span class="t5">Seyyathāpi, āvuso, uppalassa vā padumassa vā puṇḍarīkassa vā gandho. </span></p>
<p class="p3">It’s like the scent of a blue water lily, or a pink or white lotus. </p>
<p class="p3"><span class="t1"> </span></p>
<p class="p3"><span class="t5">Yo nu kho evaṃ vadeyya: ‘pattassa gandho’ti vā ‘vaṇṇassa gandho’ti vā ‘kiñjakkhassa gandho’ti vā sammā nu kho so vadamāno vadeyyā”ti? </span></p>
<p class="p3">Would it be right to say that the scent belongs to the petals or the stalk or the pistil?” </p>
<p class="p3"><span class="t1"> </span></p>
<p class="p3"><span class="t5">“No hetaṃ, āvuso”. </span></p>
<p class="p3">“No, reverend.” </p>
<p class="p3"><span class="t1"> </span></p>
<p class="p3"><span class="t5">“Yathā kathaṃ, panāvuso, sammā byākaramāno byākareyyā”ti? </span></p>
<p class="p3">“Then, reverends, how should it be said?” </p>
<p class="p3"><span class="t1"> </span></p>
<p class="p3"><span class="t5">“‘Pupphassa gandho’ti kho, āvuso, sammā byākaramāno byākareyyā”ti. </span></p>
<p class="p3">“It would be right to say that the scent belongs to the flower.” </p>
<p class="p3"><span class="t1"> </span></p>
<p class="p3"><span class="t5">“Evameva khvāhaṃ, āvuso, na rūpaṃ ‘asmī’ti vadāmi, napi aññatra rūpā ‘asmī’ti vadāmi. </span></p>
<p class="p3">“In the same way, reverends, I don’t say ‘I am’ with reference to form, or apart from form. </p>
<p class="p3"><span class="t1"> </span></p>
<p class="p3"><span class="t5">Na vedanaṃ … </span></p>
<p class="p3">I don’t say ‘I am’ with reference to feeling … </p>
<p class="p3"><span class="t1"> </span></p>
<p class="p3"><span class="t5">na saññaṃ … </span></p>
<p class="p3">perception … </p>
<p class="p3"><span class="t1"> </span></p>
<p class="p3"><span class="t5">na saṅkhāre … </span></p>
<p class="p3">choices … </p>
<p class="p3"><span class="t1"> </span></p>
<p class="p3"><span class="t5">na viññāṇaṃ ‘asmī’ti vadāmi, napi aññatra viññāṇā ‘asmī’ti vadāmi. </span></p>
<p class="p3">consciousness, or apart from consciousness. </p>
<p class="p3"><span class="t1"> </span></p>
<p class="p3"><span class="t5">Api ca me, āvuso, pañcasu upādānakkhandhesu ‘asmī’ti adhigataṃ ‘ayamahamasmī’ti na ca samanupassāmi. </span></p>
<p class="p3">For when it comes to the five grasping aggregates I’m not rid of the conceit ‘I am’. But I don’t regard anything as ‘I am this’. </p>
<p class="p3"><span class="t1"> </span></p>
<p class="p3"><span class="t5">Kiñcāpi, āvuso, ariyasāvakassa pañcorambhāgiyāni saṃyojanāni pahīnāni bhavanti, atha khvassa hoti: ‘yo ca pañcasu upādānakkhandhesu anusahagato asmīti māno, asmīti chando, asmīti anusayo asamūhato. </span></p>
<p class="p3">Although a noble disciple has given up the five lower fetters, they still have a lingering residue of the conceit ‘I am’, the desire ‘I am’, and the underlying tendency ‘I am’ which has not been eradicated. </p>
<p class="p3"><span class="t1"> </span></p>
<p class="p3"><span class="t5">So aparena samayena pañcasu upādānakkhandhesu udayabbayānupassī viharati—</span></p>
<p class="p3">After some time they meditate observing rise and fall in the five grasping aggregates. </p>
<p class="p3"><span class="t1"> </span></p>
<p class="p3"><span class="t5">iti rūpaṃ, iti rūpassa samudayo, iti rūpassa atthaṅgamo; </span></p>
<p class="p3">‘Such is form, such is the origin of form, such is the ending of form. </p>
<p class="p3"><span class="t1"> </span></p>
<p class="p3"><span class="t5">iti vedanā … </span></p>
<p class="p3">Such is feeling … </p>
<p class="p3"><span class="t1"> </span></p>
<p class="p3"><span class="t5">iti saññā … </span></p>
<p class="p3">Such is perception … </p>
<p class="p3"><span class="t1"> </span></p>
<p class="p3"><span class="t5">iti saṅkhārā … </span></p>
<p class="p3">Such are choices … </p>
<p class="p3"><span class="t1"> </span></p>
<p class="p3"><span class="t5">iti viññāṇaṃ, iti viññāṇassa samudayo, iti viññāṇassa atthaṅgamo’ti. </span></p>
<p class="p3">Such is consciousness, such is the origin of consciousness, such is the ending of consciousness.’ </p>
<p class="p3"><span class="t1"> </span></p>
<p class="p3"><span class="t5">Tassimesu pañcasu upādānakkhandhesu udayabbayānupassino viharato yopissa hoti pañcasu upādānakkhandhesu anusahagato ‘asmī’ti, māno ‘asmī’ti, chando ‘asmī’ti anusayo asamūhato, sopi samugghātaṃ gacchati. </span></p>
<p class="p3">As they do so, that lingering residue is eradicated. </p>
<p class="p3"><span class="t1"> </span></p>
<p class="p3"><span class="t5">Seyyathāpi, āvuso, vatthaṃ saṃkiliṭṭhaṃ malaggahitaṃ. Tamenaṃ sāmikā rajakassa anupadajjuṃ. </span></p>
<p class="p3">Suppose there was a cloth that was dirty and soiled, so the owners give it to a launderer. </p>
<p class="p3"><span class="t1"> </span></p>
<p class="p3"><span class="t5">Tamenaṃ rajako ūse vā khāre vā gomaye vā sammadditvā acche udake vikkhāleti. </span></p>
<p class="p3">The launderer kneads it thoroughly with salt, lye, and cow dung, and rinses it in clear water. </p>
<p class="p3"><span class="t1"> </span></p>
<p class="p3"><span class="t5">Kiñcāpi taṃ hoti vatthaṃ parisuddhaṃ pariyodātaṃ, atha khvassa hoti yeva anusahagato ūsagandho vā khāragandho vā gomayagandho vā asamūhato. </span></p>
<p class="p3">Although that cloth is clean and bright, it still has a lingering scent of salt, lye, or cow dung that had not been eradicated. </p>
<p class="p3"><span class="t1"> </span></p>
<p class="p3"><span class="t5">Tamenaṃ rajako sāmikānaṃ deti. Tamenaṃ sāmikā gandhaparibhāvite karaṇḍake nikkhipanti. </span></p>
<p class="p3">The launderer returns it to its owners, who store it in a chest permeated with scent. </p>
<p class="p3"><span class="t1"> </span></p>
<p class="p3"><span class="t5">Yopissa hoti anusahagato ūsagandho vā khāragandho vā gomayagandho vā asamūhato, sopi samugghātaṃ gacchati. </span></p>
<p class="p3">And that lingering scent would be eradicated. </p>
<p class="p3"><span class="t1"> </span></p>
<p class="p3"><span class="t5">Evameva kho, āvuso, kiñcāpi ariyasāvakassa pañcorambhāgiyāni saṃyojanāni pahīnāni bhavanti, atha khvassa hoti yeva pañcasu upādānakkhandhesu anusahagato ‘asmī’ti, māno ‘asmī’ti, chando ‘asmī’ti anusayo asamūhato. </span></p>
<p class="p3">In the same way, although a noble disciple has given up the five lower fetters, they still have a lingering residue of the conceit ‘I am’, the desire ‘I am’, and the underlying tendency ‘I am’ which has not been eradicated. </p>
<p class="p3"><span class="t1"> </span></p>
<p class="p3"><span class="t5">So aparena samayena pañcasu upādānakkhandhesu udayabbayānupassī viharati. </span></p>
<p class="p3">After some time they meditate observing rise and fall in the five grasping aggregates. </p>
<p class="p3"><span class="t1"> </span></p>
<p class="p3"><span class="t5">‘Iti rūpaṃ, iti rūpassa samudayo, iti rūpassa atthaṅgamo; </span></p>
<p class="p3">‘Such is form, such is the origin of form, such is the ending of form. </p>
<p class="p3"><span class="t1"> </span></p>
<p class="p3"><span class="t5">iti vedanā … </span></p>
<p class="p3">Such is feeling … </p>
<p class="p3"><span class="t1"> </span></p>
<p class="p3"><span class="t5">iti saññā … </span></p>
<p class="p3">Such is perception … </p>
<p class="p3"><span class="t1"> </span></p>
<p class="p3"><span class="t5">iti saṅkhārā … </span></p>
<p class="p3">Such are choices … </p>
<p class="p3"><span class="t1"> </span></p>
<p class="p3"><span class="t5">iti viññāṇaṃ, iti viññāṇassa samudayo, iti viññāṇassa atthaṅgamo’ti. </span></p>
<p class="p3">Such is consciousness, such is the origin of consciousness, such is the ending of consciousness.’ </p>
<p class="p3"><span class="t1"> </span></p>
<p class="p3"><span class="t5">Tassa imesu pañcasu upādānakkhandhesu udayabbayānupassino viharato yopissa hoti pañcasu upādānakkhandhesu anusahagato ‘asmī’ti, māno ‘asmī’ti, chando ‘asmī’ti anusayo asamūhato, sopi samugghātaṃ gacchatī”ti. </span></p>
<p class="p3">As they do so, that lingering residue is eradicated.” </p>
<p class="p3"><span class="t1"> </span></p>
<p class="p3"><span class="t5">Evaṃ vutte, therā bhikkhū āyasmantaṃ khemakaṃ etadavocuṃ: </span></p>
<p class="p3">When he said this, the senior mendicants said to Venerable Khemaka, </p>
<p class="p3"><span class="t1"> </span></p>
<p class="p3"><span class="t5">“na kho mayaṃ āyasmantaṃ khemakaṃ vihesāpekhā pucchimha, api cāyasmā khemako pahosi tassa bhagavato sāsanaṃ vitthārena ācikkhituṃ desetuṃ paññāpetuṃ paṭṭhapetuṃ vivarituṃ vibhajituṃ uttānīkātuṃ. </span></p>
<p class="p3">“We didn’t want to trouble Venerable Khemaka with our questions. But you’re capable of explaining, teaching, advocating, establishing, disclosing, analyzing, and clarifying the Buddha’s instructions in detail. </p>
<p class="p3"><span class="t1"> </span></p>
<p class="p3"><span class="t5">Tayidaṃ āyasmatā khemakena tassa bhagavato sāsanaṃ vitthārena ācikkhitaṃ desitaṃ paññāpitaṃ paṭṭhapitaṃ vivaritaṃ vibhajitaṃ uttānīkatan”ti. </span></p>
<p class="p3">And that’s just what you’ve done.” </p>
<p class="p3"><span class="t1"> </span></p>
<p class="p3"><span class="t5">Idamavoca āyasmā khemako. </span></p>
<p class="p3">That’s what Venerable Khemaka said. </p>
<p class="p3"><span class="t1"> </span></p>
<p class="p3"><span class="t5">Attamanā therā bhikkhū āyasmato khemakassa bhāsitaṃ abhinanduṃ. </span></p>
<p class="p3">Satisfied, the senior mendicants were happy with what Venerable Khemaka said. </p>
<p class="p3"><span class="t1"> </span></p>
<p class="p3"><span class="t5">Imasmiñca pana veyyākaraṇasmiṃ bhaññamāne saṭṭhimattānaṃ therānaṃ bhikkhūnaṃ anupādāya āsavehi cittāni vimucciṃsu, āyasmato khemakassa cāti. </span></p>
<p class="p3">And while this discourse was being spoken, the minds of sixty senior mendicants and of Venerable Khemaka were freed from defilements by not grasping. </p>
<p class="p3"><span class="t1"> </span></p>
<p class="p3"><span class="t5">Sattamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
