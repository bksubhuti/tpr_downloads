<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>35.248-248. Yavakalāpisutta  - 248. The Sheaf of Barley </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">35.248. 248. Yavakalāpisutta  - 248. The Sheaf of Barley </span></h3>
<p class="p3"><span class="t4">19. Āsīvisavagga  - 19. The Simile of the Vipers </span></p>
<p class="p3"><span class="t1"> </span></p>
<p class="p3"><span class="t5">“Seyyathāpi, bhikkhave, yavakalāpī cātumahāpathe nikkhittā assa. </span></p>
<p class="p3">“Mendicants, suppose a sheaf of barley was placed at a crossroads. </p>
<p class="p3"><span class="t1"> </span></p>
<p class="p3"><span class="t5">Atha cha purisā āgaccheyyuṃ byābhaṅgihatthā. </span></p>
<p class="p3">Then six people would come along carrying flails, </p>
<p class="p3"><span class="t1"> </span></p>
<p class="p3"><span class="t5">Te yavakalāpiṃ chahi byābhaṅgīhi haneyyuṃ. </span></p>
<p class="p3">and started threshing the sheaf of barley. </p>
<p class="p3"><span class="t1"> </span></p>
<p class="p3"><span class="t5">Evañhi sā, bhikkhave, yavakalāpī suhatā assa chahi byābhaṅgīhi haññamānā. </span></p>
<p class="p3">So that sheaf of barley would be thoroughly threshed by those six flails. </p>
<p class="p3"><span class="t1"> </span></p>
<p class="p3"><span class="t5">Atha sattamo puriso āgaccheyya byābhaṅgihattho. </span></p>
<p class="p3">Then a seventh person would come along carrying a flail, </p>
<p class="p3"><span class="t1"> </span></p>
<p class="p3"><span class="t5">So taṃ yavakalāpiṃ sattamāya byābhaṅgiyā haneyya. </span></p>
<p class="p3">and they’d give the sheaf of barley a seventh threshing. </p>
<p class="p3"><span class="t1"> </span></p>
<p class="p3"><span class="t5">Evañhi sā bhikkhave, yavakalāpī suhatatarā assa, sattamāya byābhaṅgiyā haññamānā. </span></p>
<p class="p3">So that sheaf of barley would be even more thoroughly threshed by that seventh flail. </p>
<p class="p3"><span class="t1"> </span></p>
<p class="p3"><span class="t5">Evameva kho, bhikkhave, assutavā puthujjano cakkhusmiṃ haññati manāpāmanāpehi rūpehi … pe … </span></p>
<p class="p3">In the same way, an uneducated ordinary person is struck in the eye by both pleasant and unpleasant sights. </p>
<p class="p3"><span class="t1"> </span></p>
<p class="p3"><span class="t5">jivhāya haññati manāpāmanāpehi rasehi … pe … </span></p>
<p class="p3">They’re struck in the ear … nose … tongue … body … </p>
<p class="p3"><span class="t1"> </span></p>
<p class="p3"><span class="t5">manasmiṃ haññati manāpāmanāpehi dhammehi. </span></p>
<p class="p3">mind by both pleasant and unpleasant thoughts. </p>
<p class="p3"><span class="t1"> </span></p>
<p class="p3"><span class="t5">Sace so, bhikkhave, assutavā puthujjano āyatiṃ punabbhavāya ceteti, evañhi so, bhikkhave, moghapuriso suhatataro hoti, seyyathāpi sā yavakalāpī sattamāya byābhaṅgiyā haññamānā. </span></p>
<p class="p3">And if that uneducated ordinary person has intentions regarding rebirth into a new state of existence in the future, that foolish person is even more thoroughly struck, like that sheaf of barley threshed by the seventh person. </p>
<p class="p3"><span class="t1"> </span></p>
<p class="p3"><span class="t5">Bhūtapubbaṃ, bhikkhave, devāsurasaṅgāmo samupabyūḷho ahosi. </span></p>
<p class="p3">Once upon a time, a battle was fought between the gods and the demons. </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, vepacitti asurindo asure āmantesi: </span></p>
<p class="p3">Then Vepacitti, lord of demons, addressed the demons, </p>
<p class="p3"><span class="t1"> </span></p>
<p class="p3"><span class="t5">‘sace, mārisā, devāsurasaṅgāme samupabyūḷhe asurā jineyyuṃ devā parājineyyuṃ, yena naṃ sakkaṃ devānamindaṃ kaṇṭhapañcamehi bandhanehi bandhitvā mama santike āneyyātha asurapuran’ti. </span></p>
<p class="p3">‘My good sirs, if the demons defeat the gods in this battle, bind Sakka, the lord of gods, by his limbs and neck and bring him to my presence in the castle of demons.’ </p>
<p class="p3"><span class="t1"> </span></p>
<p class="p3"><span class="t5">Sakkopi kho, bhikkhave, devānamindo deve tāvatiṃse āmantesi: </span></p>
<p class="p3">Meanwhile, Sakka, lord of gods, addressed the gods of the Thirty-Three, </p>
<p class="p3"><span class="t1"> </span></p>
<p class="p3"><span class="t5">‘sace, mārisā, devāsurasaṅgāme samupabyūḷhe devā jineyyuṃ asurā parājineyyuṃ, yena naṃ vepacittiṃ asurindaṃ kaṇṭhapañcamehi bandhanehi bandhitvā mama santike āneyyātha sudhammaṃ devasabhan’ti. </span></p>
<p class="p3">‘My good sirs, if the gods defeat the demons in this battle, bind Vepacitti by his limbs and neck and bring him to my presence in the Sudhamma hall of the gods.’ </p>
<p class="p3"><span class="t1"> </span></p>
<p class="p3"><span class="t5">Tasmiṃ kho pana, bhikkhave, saṅgāme devā jiniṃsu, asurā parājiniṃsu. </span></p>
<p class="p3">In that battle the gods won and the demons lost. </p>
<p class="p3"><span class="t1"> </span></p>
<p class="p3"><span class="t5">Atha kho, bhikkhave, devā tāvatiṃsā vepacittiṃ asurindaṃ kaṇṭhapañcamehi bandhanehi bandhitvā sakkassa devānamindassa santike ānesuṃ sudhammaṃ devasabhaṃ. </span></p>
<p class="p3">So the gods of the Thirty-Three bound Vepacitti by his limbs and neck and brought him to Sakka’s presence in the Sudhamma hall of the gods. </p>
<p class="p3"><span class="t1"> </span></p>
<p class="p3"><span class="t5">Tatra sudaṃ, bhikkhave, vepacitti asurindo kaṇṭhapañcamehi bandhanehi baddho hoti. </span></p>
<p class="p3">And there Vepacitti remained bound by his limbs and neck. </p>
<p class="p3"><span class="t1"> </span></p>
<p class="p3"><span class="t5">Yadā kho, bhikkhave, vepacittissa asurindassa evaṃ hoti: </span></p>
<p class="p3">That is, until he thought, </p>
<p class="p3"><span class="t1"> </span></p>
<p class="p3"><span class="t5">‘dhammikā kho devā, adhammikā asurā, idheva dānāhaṃ devapuraṃ gacchāmī’ti. </span></p>
<p class="p3">‘It’s the gods who are principled, while the demons are unprincipled. Now I belong right here in the castle of the gods.’ </p>
<p class="p3"><span class="t1"> </span></p>
<p class="p3"><span class="t5">Atha kaṇṭhapañcamehi bandhanehi muttaṃ attānaṃ samanupassati, dibbehi ca pañcahi kāmaguṇehi samappito samaṅgībhūto paricāreti. </span></p>
<p class="p3">Then he found himself freed from the bonds on his limbs and neck. He entertained himself, supplied and provided with the five kinds of heavenly sensual stimulation. </p>
<p class="p3"><span class="t1"> </span></p>
<p class="p3"><span class="t5">Yadā ca kho, bhikkhave, vepacittissa asurindassa evaṃ hoti: </span></p>
<p class="p3">But when he thought, </p>
<p class="p3"><span class="t1"> </span></p>
<p class="p3"><span class="t5">‘dhammikā kho asurā, adhammikā devā, tattheva dānāhaṃ asurapuraṃ gamissāmī’ti. </span></p>
<p class="p3">‘It’s the demons who are principled, while the gods are unprincipled. Now I will go over there to the castle of the demons,’ </p>
<p class="p3"><span class="t1"> </span></p>
<p class="p3"><span class="t5">atha kaṇṭhapañcamehi bandhanehi baddhaṃ attānaṃ samanupassati, dibbehi ca pañcahi kāmaguṇehi parihāyati. </span></p>
<p class="p3">he found himself bound by his limbs and neck, and the five kinds of heavenly sensual stimulation disappeared. </p>
<p class="p3"><span class="t1"> </span></p>
<p class="p3"><span class="t5">Evaṃ sukhumaṃ kho, bhikkhave, vepacittibandhanaṃ. </span></p>
<p class="p3">That’s how subtly Vepacitti was bound. </p>
<p class="p3"><span class="t1"> </span></p>
<p class="p3"><span class="t5">Tato sukhumataraṃ mārabandhanaṃ. </span></p>
<p class="p3">But the bonds of Māra are even more subtle than that. </p>
<p class="p3"><span class="t1"> </span></p>
<p class="p3"><span class="t5">Maññamāno kho, bhikkhave, baddho mārassa, amaññamāno mutto pāpimato. </span></p>
<p class="p3">When you identify, you’re bound by Māra. Not identifying, you’re free from the Wicked One. </p>
<p class="p3"><span class="t1"> </span></p>
<p class="p3"><span class="t5">‘Asmī’ti, bhikkhave, maññitametaṃ, ‘ayamahamasmī’ti maññitametaṃ, ‘bhavissan’ti maññitametaṃ, ‘na bhavissan’ti maññitametaṃ, ‘rūpī bhavissan’ti maññitametaṃ, ‘arūpī bhavissan’ti maññitametaṃ, ‘saññī bhavissan’ti maññitametaṃ, ‘asaññī bhavissan’ti maññitametaṃ, ‘nevasaññīnāsaññī bhavissan’ti maññitametaṃ. </span></p>
<p class="p3">These are all forms of identifying: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </p>
<p class="p3"><span class="t1"> </span></p>
<p class="p3"><span class="t5">Maññitaṃ, bhikkhave, rogo, maññitaṃ gaṇḍo, maññitaṃ sallaṃ. </span></p>
<p class="p3">Conceit is a disease, a boil, a dart. </p>
<p class="p3"><span class="t1"> </span></p>
<p class="p3"><span class="t5">Tasmātiha, bhikkhave, ‘amaññamānena cetasā viharissāmā’ti—</span></p>
<p class="p3">So mendicants, you should train yourselves like this: ‘We will live with a heart that does not identify.’ </p>
<p class="p3"><span class="t1"> </span></p>
<p class="p3"><span class="t5">evañhi vo, bhikkhave, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Asmī’ti, bhikkhave, iñjitametaṃ, ‘ayamahamasmī’ti iñjitametaṃ, ‘bhavissan’ti iñjitametaṃ, ‘na bhavissan’ti iñjitametaṃ, ‘rūpī bhavissan’ti iñjitametaṃ, ‘arūpī bhavissan’ti iñjitametaṃ, ‘saññī bhavissan’ti iñjitametaṃ, ‘asaññī bhavissan’ti iñjitametaṃ, ‘nevasaññīnāsaññī bhavissan’ti iñjitametaṃ. </span></p>
<p class="p3">These are all disturbances: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </p>
<p class="p3"><span class="t1"> </span></p>
<p class="p3"><span class="t5">Iñjitaṃ, bhikkhave, rogo, iñjitaṃ gaṇḍo, iñjitaṃ sallaṃ. </span></p>
<p class="p3">Disturbances are a disease, a boil, a dart. </p>
<p class="p3"><span class="t1"> </span></p>
<p class="p3"><span class="t5">Tasmātiha, bhikkhave, ‘aniñjamānena cetasā viharissāmā’ti—</span></p>
<p class="p3">So mendicants, you should train yourselves like this: ‘We will live with a heart free of disturbances.’ </p>
<p class="p3"><span class="t1"> </span></p>
<p class="p3"><span class="t5">evañhi vo, bhikkhave, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Asmī’ti, bhikkhave, phanditametaṃ, ‘ayamahamasmī’ti phanditametaṃ, ‘bhavissan’ti … pe … ‘na bhavissan’ti … ‘rūpī bhavissan’ti … ‘arūpī bhavissan’ti … ‘saññī bhavissan’ti … ‘asaññī bhavissan’ti … ‘nevasaññīnāsaññī bhavissan’ti phanditametaṃ. </span></p>
<p class="p3">These are all tremblings: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </p>
<p class="p3"><span class="t1"> </span></p>
<p class="p3"><span class="t5">Phanditaṃ, bhikkhave, rogo, phanditaṃ gaṇḍo, phanditaṃ sallaṃ. </span></p>
<p class="p3">Trembling is a disease, a boil, a dart. </p>
<p class="p3"><span class="t1"> </span></p>
<p class="p3"><span class="t5">Tasmātiha, bhikkhave, ‘aphandamānena cetasā viharissāmā’ti—</span></p>
<p class="p3">So mendicants, you should train yourselves like this: ‘We will live with a heart free of tremblings.’ </p>
<p class="p3"><span class="t1"> </span></p>
<p class="p3"><span class="t5">evañhi vo, bhikkhave, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Asmī’ti, bhikkhave, papañcitametaṃ, ‘ayamahamasmī’ti papañcitametaṃ, ‘bhavissan’ti … pe … ‘na bhavissan’ti … ‘rūpī bhavissan’ti … ‘arūpī bhavissan’ti … ‘saññī bhavissan’ti … ‘asaññī bhavissan’ti … ‘nevasaññīnāsaññī bhavissan’ti papañcitametaṃ. </span></p>
<p class="p3">These are all proliferations: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </p>
<p class="p3"><span class="t1"> </span></p>
<p class="p3"><span class="t5">Papañcitaṃ, bhikkhave, rogo, papañcitaṃ gaṇḍo, papañcitaṃ sallaṃ. </span></p>
<p class="p3">Proliferation is a disease, a boil, a dart. </p>
<p class="p3"><span class="t1"> </span></p>
<p class="p3"><span class="t5">Tasmātiha, bhikkhave, ‘nippapañcena cetasā viharissāmā’ti—</span></p>
<p class="p3">So mendicants, you should train yourselves like this: ‘We will live with a heart free of proliferation.’ </p>
<p class="p3"><span class="t1"> </span></p>
<p class="p3"><span class="t5">evañhi vo, bhikkhave, sikkhitabbaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘Asmī’ti, bhikkhave, mānagatametaṃ, ‘ayamahamasmī’ti mānagatametaṃ, ‘bhavissan’ti mānagatametaṃ, ‘na bhavissan’ti mānagatametaṃ, ‘rūpī bhavissan’ti mānagatametaṃ, ‘arūpī bhavissan’ti mānagatametaṃ, ‘saññī bhavissan’ti mānagatametaṃ, ‘asaññī bhavissan’ti mānagatametaṃ, ‘nevasaññīnāsaññī bhavissan’ti mānagatametaṃ. </span></p>
<p class="p3">These are all conceits: ‘I am’, ‘I am this’, ‘I will be’, ‘I will not be’, ‘I will have form’, ‘I will be formless’, ‘I will be percipient’, ‘I will be non-percipient’, ‘I will be neither percipient nor non-percipient.’ </p>
<p class="p3"><span class="t1"> </span></p>
<p class="p3"><span class="t5">Mānagataṃ, bhikkhave, rogo, mānagataṃ gaṇḍo, mānagataṃ sallaṃ. </span></p>
<p class="p3">Conceit is a disease, a boil, a dart. </p>
<p class="p3"><span class="t1"> </span></p>
<p class="p3"><span class="t5">Tasmātiha, bhikkhave, ‘nihatamānena cetasā viharissāmā’ti—</span></p>
<p class="p3">So mendicants, you should train yourselves like this: ‘We will live with a heart that has struck down conceit.’” </p>
<p class="p3"><span class="t1"> </span></p>
<p class="p3"><span class="t5">evañhi vo, bhikkhave, sikkhitabban”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ekādasamaṃ. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Āsīvisavaggo catuttho. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Āsīviso ratho kummo, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">dve dārukkhandhā avassuto; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Dukkhadhammā kiṃsukā vīṇā, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">chappāṇā yavakalāpīti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Saḷāyatanavagge catutthapaṇṇāsako samatto. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Nandikkhayo saṭṭhinayo, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">samuddo uragena ca; </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Catupaṇṇāsakā ete, </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">nipātesu pakāsitāti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Saḷāyatanasaṃyuttaṃ samattaṃ. </span></p>
<p class="p3">The Linked Discourses on the six sense fields are complete.</p>
<p class="p3"><span class="t1"> </span></p>

</body>
</html>
