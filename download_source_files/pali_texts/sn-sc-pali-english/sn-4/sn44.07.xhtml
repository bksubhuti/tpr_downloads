<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>44.07-7. Moggallānasutta  - 7. With Moggallāna </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">44.07. 7. Moggallānasutta  - 7. With Moggallāna </span></h3>
<p class="p3"><span class="t4">1. Abyākatavagga  - 1. The Undeclared Points </span></p>
<p class="p3"><span class="t1"> </span></p>
<p class="p3"><span class="t5">Atha kho vacchagotto paribbājako yenāyasmā mahāmoggallāno tenupasaṅkami; upasaṅkamitvā āyasmatā mahāmoggallānena saddhiṃ sammodi. </span></p>
<p class="p3">Then the wanderer Vacchagotta went up to Venerable Mahāmoggallāna, and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako āyasmantaṃ mahāmoggallānaṃ etadavoca: </span></p>
<p class="p3">When the greetings and polite conversation were over, he sat down to one side, and said to Mahāmoggallāna: </p>
<p class="p3"><span class="t1"> </span></p>
<p class="p3"><span class="t5">“Kiṃ nu kho, bho moggallāna, sassato loko”ti? </span></p>
<p class="p3">“Master Moggallāna, is this right: ‘the world is eternal’?” </p>
<p class="p3"><span class="t1"> </span></p>
<p class="p3"><span class="t5">“Abyākataṃ kho etaṃ, vaccha, bhagavatā: </span></p>
<p class="p3">“Vaccha, this has not been declared by the Buddha.” </p>
<p class="p3"><span class="t1"> </span></p>
<p class="p3"><span class="t5">‘sassato loko’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ pana, bho moggallāna, asassato loko”ti? </span></p>
<p class="p3">“Then is this right: ‘the world is not eternal’ … </p>
<p class="p3"><span class="t1"> </span></p>
<p class="p3"><span class="t5">“Etampi kho, vaccha, abyākataṃ bhagavatā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘asassato loko’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ nu kho, bho moggallāna, antavā loko”ti? </span></p>
<p class="p3">‘the world is finite’ … </p>
<p class="p3"><span class="t1"> </span></p>
<p class="p3"><span class="t5">“Abyākataṃ kho etaṃ, vaccha, bhagavatā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘antavā loko’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ pana, bho moggallāna, anantavā loko”ti? </span></p>
<p class="p3">‘the world is infinite’ … </p>
<p class="p3"><span class="t1"> </span></p>
<p class="p3"><span class="t5">“Etampi kho, vaccha, abyākataṃ bhagavatā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘anantavā loko’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ nu kho, bho moggallāna, taṃ jīvaṃ taṃ sarīran”ti? </span></p>
<p class="p3">‘the soul and the body are identical’ … </p>
<p class="p3"><span class="t1"> </span></p>
<p class="p3"><span class="t5">“Abyākataṃ kho etaṃ, vaccha, bhagavatā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘taṃ jīvaṃ taṃ sarīran’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ pana, bho moggallāna, aññaṃ jīvaṃ aññaṃ sarīran”ti? </span></p>
<p class="p3">‘the soul and the body are different things’ … </p>
<p class="p3"><span class="t1"> </span></p>
<p class="p3"><span class="t5">“Etampi kho, vaccha, abyākataṃ bhagavatā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘aññaṃ jīvaṃ aññaṃ sarīran’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ nu kho, bho moggallāna, hoti tathāgato paraṃ maraṇā”ti? </span></p>
<p class="p3">‘a Realized One exists after death’ … </p>
<p class="p3"><span class="t1"> </span></p>
<p class="p3"><span class="t5">“Abyākataṃ kho etaṃ, vaccha, bhagavatā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘hoti tathāgato paraṃ maraṇā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ pana, bho moggallāna, na hoti tathāgato paraṃ maraṇā”ti? </span></p>
<p class="p3">‘a Realized One doesn’t exist after death’ … </p>
<p class="p3"><span class="t1"> </span></p>
<p class="p3"><span class="t5">“Etampi kho, vaccha, abyākataṃ bhagavatā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘na hoti tathāgato paraṃ maraṇā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ nu kho, bho moggallāna, hoti ca na ca hoti tathāgato paraṃ maraṇā”ti? </span></p>
<p class="p3">‘a Realized One both exists and doesn’t exist after death’ … </p>
<p class="p3"><span class="t1"> </span></p>
<p class="p3"><span class="t5">“Abyākataṃ kho etaṃ, vaccha, bhagavatā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘hoti ca na ca hoti tathāgato paraṃ maraṇā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ pana, bho moggallāna, neva hoti na na hoti tathāgato paraṃ maraṇā”ti? </span></p>
<p class="p3">‘a Realized One neither exists nor doesn’t exist after death’?” </p>
<p class="p3"><span class="t1"> </span></p>
<p class="p3"><span class="t5">“Etampi kho, vaccha, abyākataṃ bhagavatā: </span></p>
<p class="p3">“This too has not been declared by the Buddha.” </p>
<p class="p3"><span class="t1"> </span></p>
<p class="p3"><span class="t5">‘neva hoti na na hoti tathāgato paraṃ maraṇā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Ko nu kho, bho moggallāna, hetu ko paccayo, yena aññatitthiyānaṃ paribbājakānaṃ evaṃ puṭṭhānaṃ evaṃ veyyākaraṇaṃ hoti—</span></p>
<p class="p3">“What’s the cause, Master Moggallāna, what’s the reason why the wanderers who follow other paths answer these questions when asked? </p>
<p class="p3"><span class="t1"> </span></p>
<p class="p3"><span class="t5">sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko pana, bho moggallāna, hetu ko paccayo, yena samaṇassa gotamassa evaṃ puṭṭhassa na evaṃ veyyākaraṇaṃ hoti—</span></p>
<p class="p3">And what’s the cause, what’s the reason why the ascetic Gotama doesn’t answer these questions when asked?” </p>
<p class="p3"><span class="t1"> </span></p>
<p class="p3"><span class="t5">sassato lokotipi, asassato lokotipi, antavā lokotipi, anantavā lokotipi, taṃ jīvaṃ taṃ sarīrantipi, aññaṃ jīvaṃ aññaṃ sarīrantipi, hoti tathāgato paraṃ maraṇātipi, na hoti tathāgato paraṃ maraṇātipi, hoti ca na ca hoti tathāgato paraṃ maraṇātipi, neva hoti na na hoti tathāgato paraṃ maraṇātipī”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Aññatitthiyā kho, vaccha, paribbājakā cakkhuṃ ‘etaṃ mama, esohamasmi, eso me attā’ti samanupassanti … pe … </span></p>
<p class="p3">“Vaccha, the wanderers who follow other paths regard the eye like this: ‘This is mine, I am this, this is my self.’ They regard the ear … nose … </p>
<p class="p3"><span class="t1"> </span></p>
<p class="p3"><span class="t5">jivhaṃ ‘etaṃ mama, esohamasmi, eso me attā’ti samanupassanti … pe … </span></p>
<p class="p3">tongue … body … </p>
<p class="p3"><span class="t1"> </span></p>
<p class="p3"><span class="t5">manaṃ ‘etaṃ mama, esohamasmi, eso me attā’ti samanupassanti. </span></p>
<p class="p3">mind like this: ‘This is mine, I am this, this is my self.’ </p>
<p class="p3"><span class="t1"> </span></p>
<p class="p3"><span class="t5">Tasmā aññatitthiyānaṃ paribbājakānaṃ evaṃ puṭṭhānaṃ evaṃ veyyākaraṇaṃ hoti—</span></p>
<p class="p3">That’s why they answer these questions when asked. </p>
<p class="p3"><span class="t1"> </span></p>
<p class="p3"><span class="t5">sassato lokoti vā … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">neva hoti na na hoti tathāgato paraṃ maraṇāti vā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tathāgato ca kho, vaccha, arahaṃ sammāsambuddho cakkhuṃ ‘netaṃ mama, nesohamasmi, na meso attā’ti samanupassati … pe … </span></p>
<p class="p3">The Realized One, the perfected one, the fully awakened Buddha regards the eye like this: ‘This is not mine, I am not this, this is not my self.’ He regards the ear … nose … </p>
<p class="p3"><span class="t1"> </span></p>
<p class="p3"><span class="t5">jivhaṃ ‘netaṃ mama, nesohamasmi, na meso attā’ti samanupassati … pe … </span></p>
<p class="p3">tongue … body … </p>
<p class="p3"><span class="t1"> </span></p>
<p class="p3"><span class="t5">manaṃ ‘netaṃ mama, nesohamasmi, na meso attā’ti samanupassati. </span></p>
<p class="p3">mind like this: ‘This is not mine, I am not this, this is not my self.’ </p>
<p class="p3"><span class="t1"> </span></p>
<p class="p3"><span class="t5">Tasmā tathāgatassa evaṃ puṭṭhassa na evaṃ veyyākaraṇaṃ hoti—</span></p>
<p class="p3">That’s why he doesn’t answer these questions when asked.” </p>
<p class="p3"><span class="t1"> </span></p>
<p class="p3"><span class="t5">sassato lokotipi … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">neva hoti na na hoti tathāgato paraṃ maraṇātipī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Atha kho vacchagotto paribbājako uṭṭhāyāsanā yena bhagavā tenupasaṅkami; upasaṅkamitvā bhagavatā saddhiṃ sammodi. </span></p>
<p class="p3">Then the wanderer Vacchagotta got up from his seat and went to the Buddha and exchanged greetings with him. </p>
<p class="p3"><span class="t1"> </span></p>
<p class="p3"><span class="t5">Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca: </span></p>
<p class="p3">When the greetings and polite conversation were over, he sat down to one side. He asked the Buddha the same questions, and received the same answers. </p>
<p class="p3"><span class="t1"> </span></p>
<p class="p3"><span class="t5">“kiṃ nu kho, bho gotama, sassato loko”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Abyākataṃ kho etaṃ, vaccha, mayā: ‘sassato loko’ti … pe …. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Kiṃ pana, bho gotama, neva hoti na na hoti tathāgato paraṃ maraṇā”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Etampi kho, vaccha, abyākataṃ mayā: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘neva hoti na na hoti tathāgato paraṃ maraṇā’”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Ko nu kho, bho gotama, hetu ko paccayo, yena aññatitthiyānaṃ paribbājakānaṃ evaṃ puṭṭhānaṃ evaṃ veyyākaraṇaṃ hoti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sassato loko’ti vā … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘neva hoti na na hoti tathāgato paraṃ maraṇā’ti vā? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Ko pana, bho gotama, hetu ko paccayo, yena bhoto gotamassa evaṃ puṭṭhassa na evaṃ veyyākaraṇaṃ hoti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sassato loko’tipi … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘neva hoti na na hoti tathāgato paraṃ maraṇā’tipī”ti? </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Aññatitthiyā kho, vaccha, paribbājakā cakkhuṃ ‘etaṃ mama, esohamasmi, eso me attā’ti samanupassanti … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">jivhaṃ ‘etaṃ mama, esohamasmi, eso me attā’ti samanupassanti … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">manaṃ ‘etaṃ mama, esohamasmi, eso me attā’ti samanupassanti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmā aññatitthiyānaṃ paribbājakānaṃ evaṃ puṭṭhānaṃ evaṃ veyyākaraṇaṃ hoti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sassato loko’ti vā … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘neva hoti na na hoti tathāgato paraṃ maraṇā’ti vā. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tathāgato ca kho, vaccha, arahaṃ sammāsambuddho cakkhuṃ ‘netaṃ mama, nesohamasmi, na meso attā’ti samanupassati … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">jivhaṃ ‘netaṃ mama, nesohamasmi, na meso attā’ti samanupassati … pe … </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">manaṃ ‘netaṃ mama, nesohamasmi, na meso attā’ti samanupassati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tasmā tathāgatassa evaṃ puṭṭhassa na evaṃ veyyākaraṇaṃ hoti: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘sassato loko’tipi, ‘asassato loko’tipi, ‘antavā loko’tipi, ‘anantavā loko’tipi, ‘taṃ jīvaṃ taṃ sarīran’tipi, ‘aññaṃ jīvaṃ aññaṃ sarīran’tipi, ‘hoti tathāgato paraṃ maraṇā’tipi, ‘na hoti tathāgato paraṃ maraṇā’tipi, ‘hoti ca na ca hoti tathāgato paraṃ maraṇā’tipi, ‘neva hoti na na hoti tathāgato paraṃ maraṇā’tipī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Acchariyaṃ, bho gotama, abbhutaṃ, bho gotama. </span></p>
<p class="p3">He said, “It’s incredible, Master Gotama, it’s amazing! </p>
<p class="p3"><span class="t1"> </span></p>
<p class="p3"><span class="t5">Yatra hi nāma satthu ca sāvakassa ca atthena attho byañjanena byañjanaṃ saṃsandissati samessati na virodhayissati, yadidaṃ aggapadasmiṃ. </span></p>
<p class="p3">How the meaning and the phrasing of the teacher and the disciple fit together and agree without contradiction when it comes to the chief matter! </p>
<p class="p3"><span class="t1"> </span></p>
<p class="p3"><span class="t5">Idānāhaṃ, bho gotama, samaṇaṃ mahāmoggallānaṃ upasaṅkamitvā etamatthaṃ apucchiṃ. </span></p>
<p class="p3">Just now I went to the ascetic Mahāmoggallāna and asked him about this matter. </p>
<p class="p3"><span class="t1"> </span></p>
<p class="p3"><span class="t5">Samaṇopi me moggallāno etehi padehi etehi byañjanehi tamatthaṃ byākāsi, seyyathāpi bhavaṃ gotamo. </span></p>
<p class="p3">And he explained it to me with these words and phrases, just like Master Gotama. </p>
<p class="p3"><span class="t1"> </span></p>
<p class="p3"><span class="t5">Acchariyaṃ, bho gotama, abbhutaṃ, bho gotama. </span></p>
<p class="p3">It’s incredible, Master Gotama, it’s amazing! </p>
<p class="p3"><span class="t1"> </span></p>
<p class="p3"><span class="t5">Yatra hi nāma satthu ca sāvakassa ca atthena attho byañjanena byañjanaṃ saṃsandissati samessati na virodhayissati, yadidaṃ aggapadasmin”ti. </span></p>
<p class="p3">How the meaning and the phrasing of the teacher and the disciple fit together and agree without contradiction when it comes to the chief matter!” </p>
<p class="p3"><span class="t1"> </span></p>
<p class="p3"><span class="t5">Sattamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
