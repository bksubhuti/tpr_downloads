<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>20.10-10. Biḷārasutta  - 10. A Cat </title>
    <link href="style.css" rel="stylesheet" type="text/css"/>
  </head>
  <body><h3 class="h31"><span class="th31">20.10. 10. Biḷārasutta  - 10. A Cat </span></h3>
<p class="p3"><span class="t4">1. Opammavagga  - 1. Similes </span></p>
<p class="p3"><span class="t1"> </span></p>
<p class="p3"><span class="t5">Sāvatthiyaṃ viharati. </span></p>
<p class="p3">At Sāvatthī. </p>
<p class="p3"><span class="t1"> </span></p>
<p class="p3"><span class="t5">Tena kho pana samayena aññataro bhikkhu ativelaṃ kulesu cārittaṃ āpajjati. </span></p>
<p class="p3">Now at that time a certain junior mendicant socialized with families too often. </p>
<p class="p3"><span class="t1"> </span></p>
<p class="p3"><span class="t5">Tamenaṃ bhikkhū evamāhaṃsu: </span></p>
<p class="p3">The mendicants said to him, </p>
<p class="p3"><span class="t1"> </span></p>
<p class="p3"><span class="t5">“māyasmā ativelaṃ kulesu cārittaṃ āpajjī”ti. </span></p>
<p class="p3">“Venerable, don’t socialize with families too often.” </p>
<p class="p3"><span class="t1"> </span></p>
<p class="p3"><span class="t5">So bhikkhu bhikkhūhi vuccamāno na viramati. </span></p>
<p class="p3">But that mendicant, when spoken to by the mendicants, did not stop. </p>
<p class="p3"><span class="t1"> </span></p>
<p class="p3"><span class="t5">Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ: </span></p>
<p class="p3">And then several mendicants went up to the Buddha, bowed, sat down to one side, and told him what had happened. The Buddha said: </p>
<p class="p3"><span class="t1"> </span></p>
<p class="p3"><span class="t5">“idha, bhante, aññataro bhikkhu ativelaṃ kulesu cārittaṃ āpajjati. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">Tamenaṃ bhikkhū evamāhaṃsu: </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">‘māyasmā ativelaṃ kulesu cārittaṃ āpajjī’ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">So bhikkhu bhikkhūhi vuccamāno na viramatī”ti. </span></p>
<p class="p3"> </p>
<p class="p3"><span class="t1"> </span></p>
<p class="p3"><span class="t5">“Bhūtapubbaṃ, bhikkhave, biḷāro sandhisamalasaṅkaṭīre ṭhito ahosi mudumūsiṃ maggayamāno: </span></p>
<p class="p3">“Once upon a time, mendicants, a cat was standing by an alley or a drain or a dustbin hunting a little mouse, thinking, </p>
<p class="p3"><span class="t1"> </span></p>
<p class="p3"><span class="t5">‘yadāyaṃ mudumūsi gocarāya pakkamissati, tattheva naṃ gahetvā khādissāmī’ti. </span></p>
<p class="p3">‘When that little mouse comes out to feed, I’ll catch it right there and eat it!’ </p>
<p class="p3"><span class="t1"> </span></p>
<p class="p3"><span class="t5">Atha kho so, bhikkhave, mudumūsi gocarāya pakkāmi. </span></p>
<p class="p3">And then that little mouse came out to feed. </p>
<p class="p3"><span class="t1"> </span></p>
<p class="p3"><span class="t5">Tamenaṃ biḷāro gahetvā sahasā saṅkhāditvā ajjhohari. </span></p>
<p class="p3">The cat caught it and hastily swallowed it without chewing. </p>
<p class="p3"><span class="t1"> </span></p>
<p class="p3"><span class="t5">Tassa so mudumūsi antampi khādi, antaguṇampi khādi. </span></p>
<p class="p3">But that little mouse ate its intestines and mesentery, </p>
<p class="p3"><span class="t1"> </span></p>
<p class="p3"><span class="t5">So tatonidānaṃ maraṇampi nigacchi maraṇamattampi dukkhaṃ. </span></p>
<p class="p3">resulting in death and deadly pain. </p>
<p class="p3"><span class="t1"> </span></p>
<p class="p3"><span class="t5">Evameva kho, bhikkhave, idhekacco bhikkhu pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisati arakkhiteneva kāyena arakkhitāya vācāya arakkhitena cittena, anupaṭṭhitāya satiyā, asaṃvutehi indriyehi. </span></p>
<p class="p3">In the same way, take a certain monk who robes up in the morning and, taking his bowl and robe, enters the village or town for alms without guarding body, speech, and mind, without establishing mindfulness, and without restraining the sense faculties. </p>
<p class="p3"><span class="t1"> </span></p>
<p class="p3"><span class="t5">So tattha passati mātugāmaṃ dunnivatthaṃ vā duppārutaṃ vā. </span></p>
<p class="p3">There he sees a female scantily clad, with revealing clothes. </p>
<p class="p3"><span class="t1"> </span></p>
<p class="p3"><span class="t5">Tassa mātugāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti. </span></p>
<p class="p3">Lust infects his mind, </p>
<p class="p3"><span class="t1"> </span></p>
<p class="p3"><span class="t5">So rāgānuddhaṃsena cittena maraṇaṃ vā nigacchati maraṇamattaṃ vā dukkhaṃ. </span></p>
<p class="p3">resulting in death or deadly pain. </p>
<p class="p3"><span class="t1"> </span></p>
<p class="p3"><span class="t5">Maraṇañhetaṃ, bhikkhave, ariyassa vinaye yo sikkhaṃ paccakkhāya hīnāyāvattati. </span></p>
<p class="p3">For it is death in the training of the noble one to reject the training and return to a lesser life. </p>
<p class="p3"><span class="t1"> </span></p>
<p class="p3"><span class="t5">Maraṇamattañhetaṃ, bhikkhave, dukkhaṃ yadidaṃ aññataraṃ saṅkiliṭṭhaṃ āpattiṃ āpajjati. </span></p>
<p class="p3">And it is deadly pain to commit one of the corrupt offenses </p>
<p class="p3"><span class="t1"> </span></p>
<p class="p3"><span class="t5">Yathārūpāya āpattiyā vuṭṭhānaṃ paññāyati. </span></p>
<p class="p3">for which rehabilitation is possible. </p>
<p class="p3"><span class="t1"> </span></p>
<p class="p3"><span class="t5">Tasmātiha, bhikkhave, evaṃ sikkhitabbaṃ: </span></p>
<p class="p3">So you should train like this: </p>
<p class="p3"><span class="t1"> </span></p>
<p class="p3"><span class="t5">‘rakkhiteneva kāyena rakkhitāya vācāya rakkhitena cittena, upaṭṭhitāya satiyā, saṃvutehi indriyehi gāmaṃ vā nigamaṃ vā piṇḍāya pavisissāmā’ti. </span></p>
<p class="p3">‘We will enter the village or town for alms guarding body, speech, and mind, establishing mindfulness, and restraining the sense faculties.’ </p>
<p class="p3"><span class="t1"> </span></p>
<p class="p3"><span class="t5">Evañhi vo, bhikkhave, sikkhitabban”ti. </span></p>
<p class="p3">That’s how you should train.” </p>
<p class="p3"><span class="t1"> </span></p>
<p class="p3"><span class="t5">Dasamaṃ. </span></p>
<p class="p3"/>
<p class="p3"><span class="t1"> </span></p>

</body>
</html>
